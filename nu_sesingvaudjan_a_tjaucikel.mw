'''nu sesingvaudjan a tjaucikel'''（[[Drinipunan]]:台湾事件（たいわんじけん）; [[Ljinautjian]]:牡丹社事件）

==katagilj==
ka 1871 a cavilj 10 a qiljas, izua za nakemasi [[Okinawa]] [[Miyahuruzima a varukur]], na secevung ta selapay a raljiz i ljavek, sa valiyan a pasa [[Taiwan]] i [[Tjausabu]] (i Kaliyavan tucu) , sa sedukduk a varukur niamadju i maza, sa ljeteku tiamadju a kemasi ta varukur, sa sema kadjunangan, manu cengeceng tua qinaljan nua [[Payuan]] i kusekus. palemek tua inika mapakadjaludjalu ta kinacacevungan nua [[Dripun]] katua [[Payuan]], ljakua kinipaqaljayan na [[Payuan]] azua mareka [[Dripun]]. qau masa ini a cengeceng tua sicikelan ta sikiqepuan ta mareka salasaladj a liljing, masa qineci anga na [[Payuan]] aya za sivitai na Ciukuk. qau, avan anga sinan pacugan nua sivitai na [[Dripun]] tu uri djaljunen a i [[Sivaudjan]], a maqaqeci tua [[Payuan]] imaza sivaudjan.<ref>http://web.klokah.tw/extension/rd_practice/index.php?d=25&l=6&view=article</ref>

==pakavililj==
ka i 1874 a cavilj, pakatjai saigu cugumitji a cemiur ta sivitai na [[Dripun]] sa djaljung i [[Taiwan]] a uri maqaqeci. sa ljeteku i ljungkiyav, sa uri vaik i sikimung aya, manu secevung ta nalemaung imaza a [[Paiwan|Payuan]], sa maqaqeci imaza. masa uri ljemakev ta siljavakan a kadjunangan aya kinemeneman a naicu a [[Payuan]], izua tu na seman neka tua nasi sa kiqeci ta [[Dripun]]. kumalji na selapay aravac a kinaqaqecian ta [[Dripun]] tazua. inika na madjulu aravac a [[Dripun]] tua kinaqaqecian tazua uta. nu ini a mavan a kinaljazuanan a sikiqaqecian a turivecan na [[Dripun]], inika tjaumakaya a [[Paiwan|Payuan]] ta [[Dripun]], mayanga kinatjuruvuan a sivitai na [[Dripun]] uta. sa ljevavaven azua kinazuavan a lemaung na [[Paiwan|Payuan]] a gadu, sa qeciqecin anga a tja sikataqaljan, patje papacayen anga a [[mamazangiljan]] ti [[Aljuku]] katua aljak, tjaljuzuanga za kinaqaqeciayan i sikimung.<ref>http://web.klokah.tw/extension/rd_practice/index.php?d=25&l=6&view=article</ref>

== kasizuan ==




