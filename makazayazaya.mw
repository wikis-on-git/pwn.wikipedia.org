{| class="wikitable" align=right border width="200"
| colspan="2" align=center|'''makazayazaya'''
|-
|colspan="2"|[[sineqetj a vecik:Shalawan Waterfall in mountains in Majia.jpg|thumb|center|qinaljan a makazayazaya.]]
|-
|colspan="2"|[[sineqetj a vecik:Makazayazaya - Máka - (Majia, Pingtung County).svg|thumb|center|inuan a makazayazaya i tua qakaw king.]]
|-
|na tjaivavaw a sihu a kinapangaljan a paljavak
|[[Qakaw king|qakaw king]]
|-
|}
{| class="wikitable"
| colspan="2" |makazayazaya

瑪家村
|-
|na tjaivavav a  pangaljan nua kaizuanan (上級行政區劃)
|qakaw(屏東縣)

makazayazaya(瑪家鄉)
|-
|pangaljan nua  kaizuanan (區劃)
|alu a (lining) (8鄰) 
|-
|sihu(政府)

-sunciu(村長)
|<nowiki>-唐建生</nowiki>
|-
|kinavadavadayan  nua cawcaw(人口)

- sinisupuan  tua cawcaw(總數)

- pinaljingan (戶數)
|


- lima a iday  saka tjelu a puluq kata ita a cawcaw(531人)(2019 a cavilj kata 4 a qiljas, 2019年4月)

-taiday sa pitju  a puluq kata siva a paljingan(179戶)
|-
|sasupuan na  yubinkiuku/yuzeng

(郵政編碼)
|903-41
|-
|sasusuan na  umaq a vecik (戶政資料代碼)
|10013280001
|-
|tjuljivaran nua  guan (毗鄰)
|masiljid (北葉村), 涼山村, 佳義村、排灣村

timur(三地門鄉):達來村
|}

==makazayazaya(瑪家村)==
a i pinaljavakan a macia gu aicu a makazayazaya a qinaljan nua [[Qakaw king|qakaw king]] nua i [[Taiwan|taiwan]].

aicu a makazayazaya mavan a mula nua makazayazaya a guan na qakaw. izua a nakacalisiyan na mula i tjagaraus na gadu i vecekadan tua taiwan, a pasalavagan a kadjunangan avan a 7.5 a 平方公里, izuazua a tjelu a iday saka alu a puluq a taqaljaqaljan imaza.

izuazua a kacalisiyan i makazayazaya, ljawa izua a tjelu a qinaljan avan a makazayazaya, vailus kata tanawagu. sa matevetevelj aza a tjelu a qinaljan tuazua a mula.

mamau ta payuwan, masiljid kata 好茶村, 泰武村 na wutay a guan nua qakaw, izuazuanan a makuzulj a cawcau kasicuayan, ljawa masa cunuq kata sengsengan na maqacuvucuvung, aminanga a umen a puluq a paljingan tua sepatj a puluq a paljingan izua tua masengsegn ta remacevan.

==kadjunangan(地理)==
a i pasaviri tua tua matja ita veljeluan a qinaljan a makazayazaya.

==cinalivatan (歷史)==
kasicuayan kinaizuan anga aicu a qinaljan a makazayazaya a kadjunangan nua caucau a sepayuan.

==caucau (人口)==
izua qadjav a 531 a caucau i makazayazaya a qinaljan. (vinecikan a sasusuan ka 2019 a caviljan).<ref> [https://data.gov.tw/dataset/77132 村里戶數、單一年齡人口]. 政府資料開放平臺. 內政部戶政司. [2019-05-21].</ref>

==katuluan (教育)==

==sipacacikelan (交通)==
===basu (公車)===
sipacacikel izua a basu tua qinaljan a makazayazaya.

===kisiya (火車)===
neka ljaljevavavan tua kisiya imaza i makazayazaya.

===palidring a djalan (公路)===

==kivangavangan (旅遊)==

[[sineqetj a vecik:Majia village.svg|thumb|makazayazaya]]

==milingan==

a milimilingan na cacevudan i makazayazaya a patjara pinualjakan nua mamazangiljan.

===cacevudan nua cawcau===

nakinemenemanga a makazayazaya tazua a cawcau a kemasi padain kasicuacuayan, masa a pinualjak nua cemas ti 薩迦萬 a semenasenay, ljawa masanqaqetitan ini’a mamazangiljan tiamadju.

===naqemati tua mamazangiljan===

====a sikamasanitalj a milingan====

kasicuacuayananga, napavay a qadaw tua [[kacalisian|kacalisiyan]] a mazangilj tua paljavak tjiamadju, sa qemecilu a qadaw i djilung tua pinualjak ta mazangilj i makazayazaya( tucu a makazayazaya a guan na qakaw), ljawa nu nakinaljanganga na vulung a mazangilj, kiqilja aza a vulung sa lemamedj tazua a qecilu nua qadaw. uri kiqecevan ta vulung a tjuruvu a cawcau tua paljakev ta qecilu. ljawa tjakuya tiamadju, marekutj tua qadaw a inika qemecilu sa kemikim tjai kaluljay(嘉魯萊) tua pusaladj taicu a vulung. naljemauyanga ti kaluljay uta.

kinacu a uqaljay nua drusa a umaqan na kaluljay, vaik a sema tua vulung a mazangilj sa maljavaljavar. nu mangetjezanga tiamadju, mavilad a zuma masa a qatjuvu a kinacu na vulung a mazangilj, ljawa inika marekutj ti kaluljay, sa pavaik tua vulung a mazangilj timadju, qaw pasusu tua a 隘寮溪 a pana a sema a vaik ta taljitiv na 涼山. nu i djalananan, uri papuvaljaw a macidilj a vavayan tua vulung a mazangilj ti kaluljay, sa masudjusudju tiamadju i tucu a siubukiyiu nua masiljid.

nu mangetjezanga, napacun a cawcau tua tjinaki a setjavaw ta vacalj iteku tua taljitiv, kata izua a tjakurung a macevelj tua qucengecengel a makelay taizua. ljawa, nu pacunanga a vulung a mazangilj ta tjinaki mavananga a bulaybulay a umaqan, sa sematjumaq timadju kata valjaw. nu sematjumaq tiamadju, sa benuqbuq a tjakurung kata vulung a mazangilj, qaw inika napacunanga ta vulung a mazangilj. saka uri pinaljak na qecilu tua aljak nua qadaw, sa izuazua a kinaytjumaqan lja vavulengan(tucu a mamazangiljan na makazayazaya). mapuzangal a qadaw sa qivu tazua a djalan a nacemalivat kata qaqazavan mavan a kadjunangan niamadju, masancemas tua kizang ti kaluljay uta.

====a sikamasanmusalj a milingan====

ka pualjakanga ta cawcau, izua a qadaw, naqemacilu a qadaw ta ita a qacilu i kacauwan, ljawa nakemananga a qatjuvi. sa qemaciluanan a qadaw sa pitjaladj ta qecilu i qavaqavayam, qaw lemelege a qavaqavayam tua maya kinan na qatjuvi i piniljukaiyan, sa pualjakanga tua macidilj a vavayan a lumamad tu lima a qadaw, qaw papungadan a muni avan a ngadan na qayaqayam i igidi a qasiw, sicavu tjaimadju nua cengelaw, sa sinanpapavanavan nua mamangan a haku; sa, pualjakuta a qadaw ta a macidilj a uqaljay a lumamad mamau taicu. nu meqacanga a uqaljay sa vaik ta lizukan ta masansevalitan na ripun a cawcau, qaw emadjuq ti muni sa pucekelj timadju kata vulung i gadu, sa pinualjak tua macidilj a uqaljay kata madrusa a vavayan niamadju. saka, nu meqacanga azua a uqaljay sa vaik ta lizukan tua masansevalitan nua ljacalisian, qaw pucekelj ti muni kata valjaka na kazazaljan(tucu a taiwu a guan na qakaw), sa pualjak tua kui kati satugu. qaw napucekelj ti kui kata a macidilj a vavayan nua paridrayan(tucu a timur a guan na qakaw), sa pualjak tua uqaljay ti qaras, a djaljedjalj ti tjavuras(lavulase, vaikanga ta masiljid), masantjelu ti tjakanau(daganau, vaikanga ta paridrayan, tuki kazangiljan), masansepatj ti rumaljiz(vaikanga ta 沙漠部落), a kalaingan a vavayan ti Zepulje(Zubul, vaikanga ta tjaravacalj), sa pucekelj a kalaingan a uqaljay ti qaras kati lemeljeman nua 下排灣部落 mavananga a sevalitan na mamazangiljan lja vavulengan i makazayazaya; napucekelj a djaljedjalj ni muni ti sakenge kati giljigiljau lja pakedjavai a setjaravacalj avan a mamazangiljan nua qinaljan, sa pualjak tua kui(vaikanga tua katjacivar), ti tjuku(vaikanga tua vavungulan), ti kaljalju(vaikanga tua puyuma).

izua a milingan avan a pucekelj a kalaingan a vavayan ni muni kati awmun nua amawan, tuki a valjaw ni kui a pinuka ta muni uta.

====a sikamasantjelulj a milingan====

izua a milingan mavan a qemecilu a qadaw i makazayazaya, sa nalemamedj a qatjuvi tazua a qinecilu a sikamasanitalj a qecilu izua i djilung. saka, kemikim a zuma tua cawcau a maqati a linaljing a qatjuvi tua lizukan, sa ljemauy a pinaljavak ta kadjunangan a cinelivat na qatjuvi nimadju. qaw izua a vavayan ti kai, maqati a lemaljing a qatjuvi ta laulauzan( a iteku ta taljitiv nua pana a 牛角灣溪), saka, pinaljavak taizua nimadju, qaw masanrukayanga timadju mavan a sevalitan na pakedaway(巴格達外). nu nekanga a qatjuvi, qemacilu a qadaw uta. sa pualjak tua uqaljay a lumamad, sa masanmazangilj nu meqacanga timadju, qaw semanumaq timadju ta umaqan na kazangiljan i pinavasan tua pinualjakan nimadju.

izua a milingan avan a vavayan ti karuljay tuki kaljikichy, semuri(idedet tua masiljid) timadju, inika linaljing a qatjuvi timadju sa kikarivuan timadju kata qatjuvi. mintuluq tua lung sa menecemec ta qatjuvi timadju. izuanan a milingan uta avan a matjelu a vavayan ti kaljicinan(卡吉基娜), ti karuljay(卡洛萊), kati kana(卡娜), sa djemameq ta qatjuvi tiamadju,qaw vericen tua pana. saka, a qinaljan a sicuayan nua pailjus izua i makalaulauz mavan a kadjunangan tua naqemacilu a qadaw.

====a sikamasnsimatelj a milingan====

kasicuacuayan, izua a macidilj a cawcau a pinualjak i qaciljay, sa papupicul a cemas tjaimadju tua malalaing ta cawcau, saka, maqepu a tjuruvu a cawcau timadju tua masanqinaljan sa masanmazangilj niamdju.

====a zuma a milingan====

ini amin a makazayazaya, izua a milingan i paljius avan a qemacilu a qadaw i makalaulauz. ka nalemamedj ta qecilu a qatjuvi, sa djinameq ta qatjuvi na kaluljay kati kacikic tua vavuwan. qaw naqemacilu a qadaw uta tua drusa a qecilu sa pualjak tua madrusa a uqaljay a lumamad. sa masananga tua umaq a lja vavulengan kata lja kazangiljan mavan a sevalitan na [[mamazangiljan]] i paljius.

====nakinkiu tua milingan====

azua a milingan a patjara kacalisiyan, ripun a cawcau, valjaka kata ljacalisiyan, nakinemenem a makuikay ta masa a pucekelj a kacalisiyan kata azau a cawcau a paqulid nu nakilangeda taicu a milingan, tuki aicu a milingan mavananga a likisi a namatevetevelj a kacalisiyan tua zuma a zukuan.

==kaizuan(資料來源)==





[[pinapapilipiliqan:pinayuanan a kai nua i pasakacedas]]
