{| class="wikitable"  align=right border width="200"
|-
|colspan="2" align=center |'''tamazatu''' <br>(pongso no tao)
|-
|colspan="2"|[[sineqetj a vecik:Orchid Island 2008.jpg|thumb|center|a i pasaljavek tazua tamazatu (pongso no tao)]]
|-
|colspan="2"|[[sineqetj a vecik:Ponso no Tao.jpg|thumb|center|caucau a tao kata varukur niamadju]] 
|-
|kuni
|taiwan
|-
|na tjaivavav a pangaljan nua kaizuanan
|[[Taitu king]] (taitung county)
|-
|kisanlalaing ta pangaljan nua kaizuanan
|夏曼‧迦拉牧
|-
|sasupuan tua pasalavaan na kadjunangan
|48.3892 km2
|-
|sasupuan ta caucau
|5,082
|-
|}


'''tamazatu''' (pongso no tao, Lanyu, 蘭嶼鄉)

Lanyu gu icuwa i [[Taitung]]. ala atjunangn mapuljat 47.04&nbsp;km² (ma’linpan atjunang 0&nbsp;km², ma’linaule atjunang 43.17&nbsp;km²). ala caucau mapuljat 5,035 caucau, ala daceneqlan mapuljat 1,798 a daceneqlan, Yami(Tao)（達悟族） (84%) a maqcuwa caucau. 

izua ljavek a namasanvecekad taicu a '''tamazatu''' (pongso no tao) katua [[Taiwan|taiwan]]-- inika mamaw a kadjunangan a matjadrusa. mavan tjakinakeljangan a pongso ayain aicu a kadjunangan nia caucau se tao imaza. lja kazuazua a tao a caucau imaza i pongso cu kasicuayan.

aicu a tamazatu (pongso no tao) a pinapungadan na maretimaljimalji a kinakaian: aicu a liljaw a ayain nia caucau sepaiwan; âng-thâu-sū kata âng-tāu-sū a ayain nia pairang; futud a ayain nia pangcah(caucau se amis); butud a ayain nia caucau se sakizaya; butrulr a ayain nia caucau se puyuma; pangkalkalan a ayain nia caucau se bunun.

==paljavak tua atjunang==
matja 4 qinaljan i Lanyu. matja 6 qinaljan imaza, Ivalino（野銀部落）, Iranmeylek（東清部落）, Yayo（椰油部落）, Iratay（漁人部落）, Imaorod（紅頭部落）, Iraraley（朗島部落）.

==kasicuayan==
[[sineqetj a vecik:Luzon Strait n7184.jpg|thumb|right|200px|kasicuayan a pinapungadan taza tamazatu a ''Botel Tobago''.]]
nu cavilj a 1644, tjaisangasangasan, djemaljun savitjai se gaikuku(Dutch) a sema '''tamazatu''' (pongso no tao). na vaik tiamadju a ljemizaw tua anemanema izua i pongso no tao. temideq tua cavilj, nu cavilj a 1645, mumalj a ljaljizawan niamadju a i pongso no tao.

izua a tjaucikel i pongso no tao a vinecikan ni 黃叔璥(caucau se ciuku), aicu a supu ayain 臺海使槎錄. nu qadjav a cavilj a 1700~1800, djemaljun a pairang a sema pongso no tao. izua maretimaljimalji a kai a matjarusa, sa inika makakeljang tiamadju. ka vililjananga a pinapacaian a tao nia pairang. pakavililj, mumalj a djemaljun a pairang kata caucau se qalu i pongso no tao. tucu, na qemeceng a papacai a tao ta pairang kata caucau se qalu. sa nia caucau a tao a kinizangan a kadjunangan a pongso no tao.

patjezuanga a dripun kata ciuku a kikarivu nu 1895 a cavilj, a shimonoseki (kakaian a drinipunan, ta puvarukuran i dripun) izua sinivecikan ta pinavavecikan a sinanpapasusuan nia caucau se dripun kata caucau se ciuku (ayain a pinavavecikan a shimonoseki). kinavenecikan a sinanpapasusuan aicu a sikamasanmusalj a sasupuan, sikamasanmusalj a vinecikan, mavan a paljavak a dripun ta pongso no tao kata taiwan. tazua inika maqati a caucau se taiwan a vaik sema pongso no tao. ljakua, temapavanga a sihu a dripun ta sisantapavan na venaruvarung imaza.

==kadjunangan==
i pasakaledep tua taipingyang (ljavek a pacific) a tamazatu (pongso no tao). i pasakacedas tua ilaod (a pinapungadan ta taiwan nia caucau a tao) a pongso no tao. i pasanavalj tua jitanasey (hoé-sio-tó/le̍k-tó) a pongso no tao.

==caucau==
a sinupuan a tja kai a sivaruvarung ta caucau a tao kata zuma a caucau se kacalisian i taiwan, aicu a tja kai a kinacalisian a namaya ta kakaian se kuni a austronesian. sa kasicuayan, izua a caucau ayain a autronesian a nu kemasi maza i pongso no tao patje iainuan a kuni a austronsesian tucu, maru batan (batan island) kata pilipinas (Philippines).

nu pinaljavakan a pongso no tao nia dripun, izua pitju a maretimaljimalji a qinaljan ayain 小字. kemasi ta djadjaljunan a sihu a kmt patje tucu, izua anga a unem a qinaljan i pongso no tao:

{| class="wikitable"
!kakaian a yami(tao)!!kakaian se ciuku!!kakaian se dripun!!zazuman
|-
| jiayo / yayo || 椰油<small>  (雅又) ||ヤユー ||
|-
| jiraralay / iraraley || 朗島<small>（伊拉拉來）</small> || イララライ||
|-
| jiranmilek / iranmeylek || 東清<small>（伊然枚樂可）</small> || イラヌミリク||
|-
| jivalino / ivalino || 野銀<small>（伊伐里怒）</small> || イワギヌ||inika mula, valino ayain anemanema maru quai
|-
| jimowrod / imowzod || 紅頭<small>（伊莫潤）</small> || イマウルツル||
|-
| jiratay  / iratey || 漁人<small>（伊拉代）</small> || イラタイ ||nasetevelj ta jimowrod nu 1946 a cavilj
|-
| iwatas   / ivatas || 伊瓦達斯 || イワタス  ||nasetevelj ta jiayo nu 1940 a cavilj
|}


izua 5,157 a caucau a mapuljat i pongso no tao tucu. tjatjuruvu a caucau a tao, izua a 4,303 a caucau a tao a qadjav. cuaicuayanga, kakemasi a caucau a tao ta batan patje imaza i pongso no tao. namaya a kakaian a drusa, mavan a maretimaljimalji a caucau a kiljavaran tucu a qadaw. manasika aicu a pinacacikeljan niamadju.

==papupaysu==
kasicuayan a tja kakudakudan nia caucau a tao, katemalem a vavayan tua soli(ayain vasa na ljavek), keytan(vasa), wakey(vurasi), kadayi(vaqu), kata zumazuma. kakiciqav a uqaljay. paquzip tiamadju uta. sipapupaysu nia caucau a rarayurangan i pongso no tao tucu.
===tataleman===
izua soli(ayain vasa na ljavek), keytan(vasa), wakey(vurasi), kadayi(vaqu) i pongso no tao.
===kakiciqavan===
izua ciqav, gang, kata djepelang i pongso no tao. sinikakudan nia caucau a tao a kakanen ta ciqav: izua oyoda among(bulay a ciqav) kata ra’et a among(kuya a ciqav). kakeman a vavayan ta oyoda among; kakeman a uqaljay ta ra’et a among.

==tatuluan==
izua lima a kedrikedri a gakku imaza i pongso no tao. neka daigakku imaza.

== kakipucemelan ==
neka a kakipucemelan i pongso no tao. ljakua izua ta isisiu na gukusiu. nu selapayanga a saqetju a caucau imaza, sa vaik tiamadju a sema valangaw a kipucemecemel.

==iyubingkiuku (yuzeng)==

===sasupuan na iyubingkiuku===
952 a sasupuan na iyubingkiku se pongso no tao (lanyu).

== kivangavangan ==

===jimagaod===
jimagaod ayain uta a kakedriyan a pongso no tao. i pasakacedas a navalj ta pongso no tao. macadja a tjelu a nm (1nm=1.852km) kemasi pongso no tao patje jimagaod.

===zumanga a kivangavangan===
<gallery>
File:Kaiyuan Harbor.jpg|puvarukuran na kaiyuan
File:Lanyu Airport building front 2008b.jpg|puhikukian na lanyu
File:Langyu seaside.jpg|pasaljavek
File:Langyu smallskypool.jpg|puzaljuman
</gallery>

==sipacacikelan==

===palidring a djalan===
aicu a kinivalidiyan na djalan i pongso no tao. izua papubasu a kinmusalj taqadaw. rumakautubay a caucau imaza.

===kisiya djalan===
neka pukisiyan imaza i pongso no tao.

===gungkang===
maqati makagungkang kemasimaza i kaiyuan a puvarukuran a patje kenting, a patje puvarukuran a fugang i valangaw, a patje lekto.

===hikuki===
izua ta puhikukiyan imaza i pongso no tao tu seyseykedan no sikoki no irala (kakaiyan a yami). maqati makahikuki a kemasi imaza patje ljalevavanan ta hikuki i valangaw a hikuziyw.

==djamay==

===kakanen===
kasicuayan, na keman a caucau a tao tua ciqav. izua oyoda among(bulay a ciqav) kata ra’et a among(kuya a ciqav). ru keman a vavayan ta oyoda among a sangasangasan. sinivaian a ra’et a among ta uqaljay. aicu a sikakudakudan nia vuvu niamadju. izua saviki i pongso no tao uta. nu mangetjez a qaljaqalja a kivala sema tjaumaq, sivai a caucau a tao a saviki ta tja qaljaqalja.

== kasizuan ==
* [https://web.archive.org/web/20161230105210/http://www.ris.gov.tw/346 內政部戶政司全球資訊網]
* [https://web.archive.org/web/20170705043614/http://www.apc.gov.tw/portal/docList.html?CID=812FFAB0BCD92D1A 原住民族委員會全球資訊網統計資料]
