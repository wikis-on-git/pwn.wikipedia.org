aicu a '''Vinqacan''' ([[Hiniberayan]]: '''בראשית‎‎''', vinqacan tua nanemanemanga aya patarevan) , vincikan tua qinatian na Cemas tua i kalevelevan katua i kacauan a kana nemanemanga a penuljat, tua kinasizuan nua caucau, nua pasaliw katua siselapai i kacauan; saka vincikan uta tuki nakemuda Cemas a kipakim tua caucau.

[[sineqetj a vecik:Lieber des Ghetto 18.jpg|thumb|''kiniveqacan'' (Ephraim Moses Lilien, 1903)]]

==vincikan==
aicu a vincikan makaya mapangalj a mapatja 2:
===1.-11. vincikan===
aicu itua 1.-11. vincikan tua qemati nua Cemas tua kana nemanemanga a penuljat, kayua kinai kacauan a cavilj nua sangasangan a marka caucau, a ti Adam kati Iva, ti Kain kati Abil, ti Nua katua tjinljevan nua i kadjunangan tuazua, katua kinasengsengan nua marka caucau tua pinaka Babil a vavaw aravac a [[umaq]].

[[sineqetj a vecik:Nuremberg chronicles - f 2v.png|thumb|right|250px|sika 1 a qadaw]]

===12.-50. vincikan===
qau aicu itua 12.-50. vincikan tua kinudan nua marka sevalitan nua [[Israil]] a caucau, a kemasi tjai [[Aberaham]] a namasan kakicualan tua saluan a kipalaing tua Cemas, katua kinudan nua aljak a ti Isak, nua vuvu a ti Yakub a pinaka ti [[Israil]] a papungadan nua Cemas, kata zua man malje 12 a aljak ni Yakub, a mavan a namasan qapulu tua matja 12 nu zukuan ta Israil a caucau. saka azua tjalja masan pazangalan tua sinivecik imaza, mavan a kinudan ni Yusiv katua sinazuan i pasa [[Idjiputu]] nua lja Yakub a mapuljat.

[[sineqetj a vecik:Bourgeois Joseph recognized by his brothers.jpg|thumb|right|250px|Yakub (Léon Pierre Urban Bourgeois, 1863)]]

==namasan pazangal==
saka a namasan pazangal tusa vincikan, inika amin a pasemalaw tua kinudan nua caucau, uri tjemaucikel tua kinudan nua Ceams, a paka maza itua kinanguaq nua qinati na Cemas a kalevelevan katua i kacauan anga a penuljat, katua kiqeces nimadju tu cemiur tua piniliq nimadju a taqaljaqaljan. manasika siacu a vincikan tjemaucikecikel tua sikudan nua Cemas, a papapenepenetj, a patavung tua rupasalivan a caucau, a tjemiak, a pusaladj tua piniliq nimadju a taqaljaqaljan. timadju mana Cemas a paljavaljavak tua tjaucikel. pai s sinika izua nusa vincikan, uri pasamalaw tua saluan ta Cemas nazua taqaljaqaljan a piniliq nua Cemas, saka uri papupicul tua saluan niamadju.

==pacunu uta==
* [[Kai nua Cemas]]

[[zh:創世紀]]

