qaqaljupan (獵區)

tjara izuazua a qaqaljupan nua ta qinaljanaljanan. 

azua a kasicuayan a kadjunangan na qinaljan, izuaga a kakudan. aicu a qaqaljupan, ivirivirilj tua vecekadan naicu a kasicuayan a kadjunangan na qinaljan, saka avananga a djerapalj na gadu sa inika sedjaljep tua temalem tanema. aicu a kinataljiqacan nua qaqaljupan mavananga a tjaqaca a kadjunangan a kemasi tua ljavek, sa uri paljakev ta qaqaljupan a sikataqaljan, masa a qaqaljupan nua qinaljan, sa maqati a qinaljup i qaqaljupan na sikataqaljan tua sacemel, ljawa uri pasusu ta kakudan nua qaqaljupan a patjemiling tiamadju. 

==tucu a qaqljupan na qinaljan==

kasicuayan, izua a qaqaljupan i pana idedet a qainaljan, qaw izua a cinunan nua [[Paiwan|paiwan]] kata rukay a mamazangiljan tua qemaljuqaljup. uri maqulipanga a sicuayan a kakudan na qaqaljupan, ljawa kemeljanganan ta qaqaljupan a mareka qinaljan tua inuwanuwan, saka nu qemaljuqaljup tucu, uri pinavalit a kakudan nua qaqaljupan masa maumalj ta kakudain na qaquzipen, kinataljiqacan a kadjunangan nua sikataqaljan tua karakudakuda, a saluan nua sikataqaljan, kakudan, sengsengan kata kadjunangan. saka, nu qemaljuqaljup tucu, uri vaivaik ta gadu a ljiadet tua qinaljan, kata pana i vecekadan ta gadugaduan, mavananga a kadjunangan tua maqati a semazua ta qemaljup.

