{| style="background:#F5F5F5; color: black; font-weight:light; width: 270px; float:right" 
|-
| colspan="2" style="background:#C4E1FF; text-align:center; font-weight:bold" |'''pinairangan'''<br><small>''Tâi-gí'', ''Tâi-gú'' katua ''Tâi-uân-uē''</small>
|-
| style="font-weight:bold"|kakunian
| style="font-weight:normal" |tayuan
|-
| style="font-weight:bold"|sikiljavaran nua mapida a caucau
| style="font-weight:normal" | ma 1,500 ban a caucau
|-
| style="font-weight:bold"|vavecikan
| style="font-weight:normal" | ''Pe̍h-ōe-jī''
|-
|- style="background:#C4E1FF; color: black; font-weight:bold; text-align:center"
| colspan="2" |pinakakaizuanan nua vinarungan tua kai
|-
| colspan="2" style="background:#F5F5F5; text-align:left; font-weight:light" |sinutibit (<small>''langues sino-tibétaines''</small>)<br>kai a ciniukukan <br>kai nua min <br>kai a minnan <br> pinairangan (taigi)
|}

[[sineqetj a vecik:Taiwanese Hoklo Usage Map.svg|thumb|right|250px|]]
mavan aicu a tja siaya a pinairangan a matjaita a kinakaian nua i [[Taiwan|tayuan]]. sa sikiljavaran nua tjatjuruvu a caucau nua i tayuan aicu a kai a pinairangan. kinakaian a pinairangan nua za qadjav a 70% a caucau i tayuan.<ref>[https://www.ethnologue.com/country/TW "Taiwan"]. Ethnologue. "Principal languages"</ref>

qadjav a kemasi 1660 a kacaviljan, na mangetjez a tjuruvu a caucau seciukuk a semamaza i tayuan. ljakua maretimaljimalji aicu a kaqinaljanan niamadju. kemasi pasanavalj tua hukian (aza Hok-kiàn a siaya nua pinairangan) nua [[Tailiku|ciukuk]] a tjaljatjuruvu a caucau tazua.<ref>《明清閩南的海外移民(1567-1840)》，南投/暨南國際大學/歷史學研究所，1999</ref>

a pinairangan a kai matu na sekingmung a kai (tja siaya uta a kai a amui), a kai a ciangciw, kai a cuanciw katua zuma a kai i pasakacedas a navalj tua [[Tailiku|ciukuku (tailiku)]].

==pinapungadan==
===taigi===
sinipapukeljang aicu a ngadan a taigi (sinivecikan a pinairangan a matu tâi-gí) tua pinairangan nua tjaljatjuruvu a caucau i [[Taiwan|tayuan]]. sipadjaljudjaljun aza taigi a kai nua tjuruvu a caucau i tayuan.

siayanan aicu a ngadan a taigi nua tjatjuruvu a caucau a pasuvililj nu nadjemaljun a sihu nua ciukuk a semamaza i tayuan. sa mavan aicu a sinansapitj a "sivecivecik tua taigi (<small>''臺語方音符號''</small>)" nua siparavac tua kai nua kakunian a ciyubukay nua tayuansing nu kacaviljan a 1955. matu izuanan sinansapitj a "sivecivecik a zuin tua kakaljavaran nua taigi (<small>''注音臺語會話''</small>)" nua kuvangpu (<small>''國防部''</small>) nua sihu a ciukuk nu kacaviljan a 1958. a i tjaivililj a pinakangadan a kai a min a pasanavalj nua sihu a ciukuk.

pasemalav a penuvulung tua sinimicengan a kakukakudan ti ''Lí Éng-tek'' tua vaquan a pinakangadan a taigi a kinakaian nua i tayuan tua pinairangan.<ref>[https://udn.com/news/story/7266/5179897 台、客、原住民書面語將冠名「台灣」 金曲獎國語獎項擬改為「華語」.] [2021-01-21]. （原始內容[https://web.archive.org/web/20210117021958/https://udn.com/news/story/7266/5179897 存檔]於2021-01-17）.</ref>

==pakavecik ta vinarungan==
cuaicuayanga a cinalivatan nua pakavecik nua pinairangan ta vinarungan. kasicuayan a sinepeljuqan nua ''kua-á-hì'', ''lâm-kuán'' katua ''pòo-tē-hì'' a kakukakudan a pinairangan.

==kaizuan==
