djilung

==djilung nua Kavulungan zuku==
[[sineqetj a vecik:排灣古陶壺1.jpg|thumb|right|220px|aicu a djilung nua [[Paiwan|sepayuan]].]]
a djilung nua [[Kavulungan]] zuku izua vavayan katua uqaljai. na masan lialiaw sinanayan a djilung nua Kavulungan zuku: izua pinucalingan, giljugiljung, kavuqui, kindraljum, lalupeng, ljui, reretan, salalupengan, vinalingaljavan, kapuapua, saljaljumegan, luseqnaqiljas, makatuvung, vavauan...

===giljugiljung===
nu tjezua tua siqaljuqaljupan, avan a giljugiljung a sikapalisi.

===kavuqui===
aicu a pinaka kindraljum a [[reretan]], sikitekelan tua vatingan nua kiniquluan a caucau.

===ljui===
aicu a ljui katua zaqu namasan pazangal a turivecan nu [[palisi]] a [[malada]].

===pinucalingan===
aicu a pinucalingan a [[reretan]] makaya silingdelj tua qumaq, sipucekelj saka papizuanan tua tjaljayan.

===salalupengan===
aicu a salalupengan a [[reretan]], avan a sikapalisi tua vaik a kiqeci katua nu mangetjez i tjumaq.

===vinalingaljavan===
aicu a pinaka vinalingaljavan a [[reretan]] avan a sipucekecekelj.

===saljaljumegan===
aicu a saljaljumegan a [[reretan]] namasan kakiqaunga tua patjara nu tjaivililj katua siqauqaung a pacugan.

===luseq-na-qiljas===
aicu a luseqnaqiljas namasan sikiqauqaung tua qudjalj saka papizuanan tua sikapalisilisi a palalj uta.

===makaveljevelj===
aicu a makaveljevelj inika amin a sipakitjuaya, rarukuzan tua tjaljayan nua [[vaqu]] katua [[padai]].

===pinupatakaljan===
aicu a pinupatakaljan a dredretan makayauta si lingdjelj tua umaq, sipapucekelj saka saseqetjan tua tjaljayan uta.

===tavatavangen===
aicu a pinaka tjavatjavngen a reretan avan a sikapalisilisi.

==milingan ==
'''qinati tua sevalitan nua se Paiwan a caucau'''

anan a caucau i kacauan, azua ljaljak anan a qadaw cemalivat a maka navalj i [[Taiwan]]g, palemek a pacun ta tagaduan tu izua a bulabulay a tjaljikedrikedri a vuteqiteqilj a qinaciljay a umaq. paka temalidu aravac a qadaw, qau sa saqumaqan tua qinaciljay a umaq, nasa pacun tu izua anema i qumaqan. 
manu izua a kudrakudral a djilung a vincikan a matatailj ta vulung a qatjuvi kata babulabulayan a vecik. azua rusepeljan a qadaw paka talidu aravac, qau qemiladj i pavavaw ta djilung sa pacun ta vecik ita qaciljay a djeljep. manu inikana kinemenem, pualjak a qadaw tu drusa qecilu a pitaladj ta djilung. ka tjaukavuak a qecilu, mintjus a qadaw, sa cedas tua mezangal a teljar. pai azua maljavaljavar i gadugadu a [[vatu]] kata ngiyaw, ka pacun tiyamadju ta na semamalji a teljar, pakirimu a mintuluq a sema kagaduan, pasa kemeljang tu izua anema a uri mapacung. azua minglayalayap i kalevelevan a qayaqayam a tjatjiv, namintjus uta a pacun tua teljar, sa inlayap a semavavaw ta kasiw i palikulikuz ta qinaciljay a umaq, sa pacun taicu a inianan a tjapacuni kasicuayan a kinakemudamudan.

pai kapacun a vatu ta temeljateljar a umaq a qinaciljay, pakirimu a gemureguregur a kipalingulj ta umaq. mezangal a siguruguran na vatu a matu midradrua a kadjunangan a kalevelevan, patjetucu inianan a temuru a ljeteku. pai sa kaipuq uta a kudrakudral adjilung, manu maruqu a drusa kudrakudral a qecilu, sa karuqu a tjalju dudut tua ngiyaw, pai tangezen a pasekez nua ngiyaw azua qecilu. manu, mapeteq azua qecilu sa inqut azua bulabulay aravac a kakedriyan a vavayan. azua ita qecilu mapeteq sa inqut uta azua sauqaljay aravac a kakedriya a uqaljai.
nalicequt tiamadju a madrusa tua natemljar a kakudrakudralan a maca, pacucun tusa bulabulay a i kacauan, sa djelidjeli a mudingan, a ljingaw nua djeli matu pakeliling anga a pasa kalingkiling, pai sa sekez anga a gemureguregur a vatu, kamalji angiyaw kitadut tjayamadju, sa qazaw a tjalju tua kula niamadju. 

a i vavaw tua kasiw a tjatjiv a qayaqayam, masepu ta kinasarunguaq nazua zaing, sa kalevaleva a minglayalayap a penalinguljan tjayamadju, sa qivuivu, “ tjuku! ” “ tjuku! ” “ ljua! ” “ ljua! ” a kadjunangan malevaleva a zemiyamiyan, patjetucu a mavalidilidi. a kasiw igadu venevu ta ludjuludju a pisangas, sa vutilak ta makakaizuazua a quljaw a vuciyar nua marka hana. a nasegalju a pana iniyanga ka na masiyaq, sa zarazaizaing a zaljum amaru semenasenay. a kinakina aqadaw i kalevelevan na maleva a cedas tana sulapelj a teljar, sa pateljar a pita djeli na kakedriyan. 
ka vililj anga, aicu a vavayan a kakedriyan pakati “ Tjuku ” anga a ngadan, azua a uqaljay a kakedriyan pakati “ Ljua ” anga a ngadan.
aicu a tjaucikel ta madrusa, avan a tjalja sangasangasan a payuan a caucau, aya.

==pacunu uta==
* [[qata]]
* [[langalj]]



