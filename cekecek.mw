[[sineqetj a vecik:Paiwan 2.jpg|thumb|500x500 px]]

aicu a pinaljavakan nua taqinaljanan tjaljiqaca aravac, izua pinaljavakan nua [[qinaljan]], namasan qaqumain katua  cemecemel  a qaqaljupan. aicu a i ta [[qinaljan]], i ta tideq tua qaqumain katua cemeceml a qaqaljupan katua namasan [[palisi]] a kadjunangan  katua  gadu, cinekecekan tua qaciljan. aicu a mareka '''cekecek''' tjara izuazua ngadan katua pacugan, maru '''tjaljaulian''', '''sauljauljai''', '''sauljai''', '''ljaljaqedian''', '''cukes''' katua '''sarungrungan'''.

==kaizuazua==
=== tjaljaulian===
'''tjaljaulian''' nuaya pinakacuan tua nasemavarung. aicu a '''tjaljaulian''' qaciljai a liningdjelj pitua cemecemel. namasan sinicekecek a pukeljang tua i tjupalisi katua i qaqaljupan. aicu a pinaka i tjupalisi, avan a kinaizuanan nua mareka sevalitan ni caucau a se Paiwan. aicu a pinaka cemecemel, avan a qaqaljupan.
=== sauljauljai ===
aicu a '''sauljauljai''' qaciljai a liningdjelj a pitua ta gadugaduan katua umaq nua [[mamazangiljan|mamazagiljan]]. aicu a '''sauljauljai''' a sinicekecek itua mareka gadu, sini pukeljang tua paljakev nua naqemati. manasika aicu a raruqaljuqaljupan avan a cinekecekan tua sauljauljai a gadu a kakiqaungan tua suljivatjan katua kipapuqimang niamadju. manasika  aicu a '''sauljauljai''' i gadu,  pukeljang tu avan a cacevucevungan niamadju a raruqaljuqaljupan..
=== sauljai ===
aicu a '''sauljai''' a liningedjelj a pitua umaq nua kavusaman a [[mamazangiljan|mamazagiljan]], namasan ljaljetekuan nua naqemati katua mareka sevalitan. a cinekecekan tua sauljai a umaq tjara  tinaleman tua djaraljap, ayatua aicu a djaraljap nakemasi kalevelevan sa kemapaz a semakacauan aya milimilingan a kemasi mamiling. manasika aicu a '''sauljai''' itua umaq nua [[kavusaman]] a [[mamazangiljan|mamazagiljan]], namasan vecekadan tua [[qinaljan]] se [[Paiwan]].


==pacunu uta ==
* [[umaq]]


