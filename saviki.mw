{| style="background:#F5F5F5; color: black; font-weight:bold; width: 250px; float:right" 
|-
| colspan="2" style="background:#CEFFCE; text-align:center; font-weight:bold" |saviki
|-
| colspan="2" style="text-align:center |[[sineqetj a vecik:Areca catechu - Köhler–s Medizinal-Pflanzen-014.jpg|thumb|vaqu|220px|center]]
|- style="background:#CEFFCE; color: black; font-weight:bold; text-align:center"
| colspan="2" | sinikeljang ta cemel kata kasiw
|-
| style="font-weight:bold"|界
| style="font-weight:normal" |Plantae
|-
| style="font-weight:bold"|演化支
| style="font-weight:normal" |Angiosperms
|-
| style="font-weight:bold"|演化支
| style="font-weight:normal" |Monocots
|-
| style="font-weight:bold"|演化支
| style="font-weight:normal" |Commelinids
|-
| style="font-weight:bold"|目
| style="font-weight:normal" |Arecales
|-
| style="font-weight:bold"| 科
| style="font-weight:normal" |Arecaceae
|-
| style="font-weight:bold"|屬
| style="font-weight:normal" |''Areca''
|-
| style="font-weight:bold"| 種
| style="font-weight:normal" |''A. catechu''
|-
|- style="background:#CEFFCE; color: black; font-weight:bold; text-align:center"
| colspan="2" | sinivecikan ta cemel kata kasiw
|-
|colspan="2" style="font-weight:normal" align="center|''Areca catechu''
|-
|colspan="2" style="font-weight:normal" font-size="5pt" align="center| <small>pinapungadan ni Carl von Linné</small>
|-
|- style="background:#CEFFCE; color: black; font-weight:bold; text-align:center"
| colspan="2" |zumanga a ngadan
|-
| style="font-weight:bold"|kinakaian na amerika
| style="font-weight:normal" |Areca
|-
| style="font-weight:bold"|pinairangan
| style="font-weight:normal" |pun-nn̂g
|-
| style="font-weight:bold"|ciniukuan
| style="font-weight:normal" |檳榔
|-
|}

aicu a makamaza i ljavljav a qinaljan liav a sinitalam a tjapacucunan, aza qapulu sevesevec a pasa vavav, nu venangalj namavalid namacaicaing, a kapac nakemerap, inika marekutj ta vali, pazangal a maveceluq a maipuq.

azua a saviki a kemasi a malaysia, sa tinalem a masanliawliaw i taiwan. aicu a saviki, mavananga a tjaljapazngalan tua kakudan nua kacalisiyan a paywan.tuki a puvaljaw, palisian, kinataliduan kata kalakudakuda, tjara avan a saviki.

azua a kakudan nua paywan, izuazua a saviki a tinalem idedet tua tjumaq na kacalisiyan, sa avananga a vincekadan nua katjunangan. kata, nugljingulj a valjangaw nua saviki nu venuciar, sa bulaybulay tua nasi na [[kacalisian|kacalisiyan]]. izua a qaca a kasiw na saviki, avan a kivangavang tua remaqiz a kaqunuwan uta.

tuqadavqadavan, tjara padjele a saviki tua patjavang ta qaljaqalja, sa nu nekanga a saviki, ini a maqati a kisudju kata puvaljaw. nu puvaljawanga, maqati a kasusu a uqaljay a qaluin ta taringucan a saviki kata a zuma a levan, sa aicu a pacugan, avan a kinisenayan tua tjuruvu a aljak kata kakiljivakan nia uqaljay. auza a paruk nua saviki a sinipalisi, sa maqati a kasiw nua saviki ta temapau, maqati azua a asaw(rapanq) na saviki tua papizuanan ta kakanem, kata ljinama tua pecungu., saka, nu kalakudakuda tia kacalisiyan, tjara padjele a saviki numaya.

==patjara sikudakudan nua saviki==
[[sineqetj a vecik:Binlang.JPG|thumb|right|230px|aicu a saviki.]]
===sisanqaljaqalja===
nu izua tja qaljaqalja tja cunguljan pumaya a uqaljay a vavayan, tjangtjangen a maneapu a tja sipasedjalu.
===sikisudjusudju===
nu papucekelj itjen a sauqaljay, kemacu tua saviki kata djinaljeng a vava, katua seman ljakarav ta saviki, tua tja paqaljayan ta sauvavayan.
===sisenasenay===
numasudjusudju ka sicuyan, sinan parutavak tua tjengelayan ta sudju. (saviki i kaljualjuvng mataita a venusuk), aminsun a ku kinatjengelayan siniaya.

=== sikivangavangavang===
kasicuayan a kakedriyan sinankuku, aza namalaic a livuljung makaya remakac a kivangavang; aza uqaljaqaljay malalumalj tua kemavakav tua qapulu.
=== sisansipayzan===
nukaljazalangzangan malap tua livuljung saqecapi aseman sipaizan tu sipaipaiz masuzulek itjen.

==milingan a patjara saviki==
ka sicuayan izua ti sa tjukutjuku, qau mapuapu timadju, kacuaiyanga vaik a sema tjatjan, qau sidjilay i tjatjan azua inapuan; qau sa cemuvuq azua djilai tua saviki. qau meqacanga azua saviki venangalj, qau kisavikin anga ni sa tjukutjuku tu apuin. azua tisa tjukutjuku, ka vaik a kivala sema zua itjua tapav nua mareqali, inika pinarimasudj a tapav, qau suapan ni sa tjukutjuku, sa tjangtjangan ta saviki, sa vaik a cemikel a tjumaq. mangtjez a mareqali, ljaqa tima nasemuap tua tja tapav? tjananguaq a tja raungen aya, qau raungen nua mareqali, manu mangtjez azua ti sa tjukutjuku. ka ivililjanga, sini pakigaljuanga tua tjalja sauqaljayan a uqaljai, sa papucekelji. pai sinivalet tua nanguaqan ni tjukutjuku ayaya za milimilingan.

==kasizuan==
鄭漢文等，2004，《排灣族民族植物》。臺北：行政院農業委員會林業試驗所。P286。



[[nan:Pin-nn̂g]]
[[zh:檳榔]]
