nu napcunanga a paiwanzuku ta venucivuciar a tjuqulj sa kemeljanganga tiamadju taizuanga a pias nua gang. aicu a ngadan pacugan naicu a kasiw a tjuqulj mavan a caljeqil a kasiw aya, sa maqatianga itjen tua pucungu. nu mavacukanga a kacalisyan, uri temalem ta tjuqulj tiamadju i qumu sa culj a kadjunangan, qaw uri masengseng tiamadju tuquma tu pida cavilj.

==cinavalitan na tjuqulj==

navenecik i likisi nua ciuku: “izuazua a cemecemel idedet ta cilasoaq, sa izunga a liawliaw a kasiw uta idedet ta marekaqinaljan nua tapuluq kata alu a sikataqaljan. qaw pinak tjuqulj a “cyokuozu”nua paiwanzuku na paliljaw kata pinaka a “Toru”nua amiszuku, sa uri sinanpazanagal taicu a kasiw niamadju. qatjaw nakemeljanganga timadju ta maqati a sinikuda aicu a kasiw, sa paveliveli tua zuma tuki matjatjawvalit.”

sa nakinemenem ti Kano Tadao(鹿野忠雄) tua : “izuazua a tjuqulj i luzon(呂宋島) kasicuacuay, sa masanliawliaw i gaduan na vecekadan i navalj a pasakaledep sa papeted ta cemecemel i calisiyan uta. uri kemacu a paiwanzuku ta tjuqulj nu semamaza tiamadju tua taiwan, qaw izua a kudrakudral a tjuqulj i rikiri a qinaljan itjainavalj sa maqati a pakeljang tjanuitjen tua quma na qinaljan izua a kasicuacuayan. qatjaw nu semamaza a kacalisiyan sa kemacu taicu a tjaljapazangal a kasiw tiamadju.”
