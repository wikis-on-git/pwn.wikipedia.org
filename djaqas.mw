{| style="background:#F5F5F5; color: black; font-weight:bold; width: 250px; float:right" 
|-
| colspan="2" style="background:#CEFFCE; text-align:center; font-weight:bold" |djaqas
|-
| colspan="2" style="text-align:center |[[sineqetj a vecik:Lagerstroemia_subcostata.jpg|thumb|250px|djaqas]]
|- style="background:#CEFFCE; color: black; font-weight:bold; text-align:center"
| colspan="2" | sinivecikan na ruvaruvarung
|-
|colspan="2" style="font-weight:normal" align="center|''Lagerstroemia subcostata''
|-
|colspan="2" style="font-weight:normal" font-size="5pt" align="center| <small>pinapungadan ni Koehne</small>
|-
|- style="background:#CEFFCE; color: black; font-weight:bold; text-align:center"
| colspan="2" |zumanga a ngadan
|-
| style="font-weight:bold"|kinakaian na amerika
| style="font-weight:normal" |Taiwan Crepe Myrtle
|-
| style="font-weight:bold"|pinairangan
| style="font-weight:normal" |khu-ná-hoe
|-
| style="font-weight:bold"|ciniukuan
| style="font-weight:normal" |九芎
|-
|}

aicu a '''djaqas''' (Lagerstroemia subcostata) a kinakasivan na kudresul saka sadjelung, namavalid a vucir, kakedrikedriyan a nama qupuqupung a vangalj, nu kiyurag kisuraljiralj, caljeqil aravac a kemapaz.

izuazua a djaqas itjainavalj a vincekadan ta chuku kata iteku tua sasusuan tua vavavan na katjunangan i taiwan a ljemaveljav kata ljemavigan. qaw izua a liaw a katjunangan a sinipapungadan ta “djaqas”, masa a liaw a djaqas izua.

aicu a pacugan nua djaqas a ngadan, avananga a maviking a aicu a kasiw. aza a vencikan a “九”mavananga a masanliawliaw, qaw aza a vencikan a “芎” avan a rukurukung numaya.

masa maviking aza a kasiw, sa inia maqati a sialangan tua temapau, amin a maqati a sicukau tuqadavanga, avan a tuzung kata qidung. izua a natideq a cuqus na djaqas, sa alapen ta kasiw nua [[kacalisian|kacalisiyan]] tua malang ta [[vaqu]] a cadju kata tjaljev tua pinaquzip a tjaynan.

rupacucun tazua a djaqas i sineljavekan nua paywan, sa tjaljapazangal a kasiw tuqadavanga. maqati a aicu a kasiw a malap tua pecungu, qaw inia kaljava ta nametadanga.

sa, tjaljapazangal tua qemaljupqaljup a cinunan, tuki a i ruqudjaljan. saka, azua a kasiw nua djaqas, mavananga a nangaq a kasiw tua malang ta lingay. 

a pacugan a ngadan nua djaqas, avan a tjamaqacuvunganga a djaqas nu macelaqut aza a kasiw. nu maumalj a kinaqadaqadavan, mekeljang a aicu a kasiw, sa sinan tjaljapazangal a kasiw tuqadavan nua kacalisiyan. nu kaljavevegan tucavilj, izua a veneve a djaqas, qaw azua a vaqu a temugutanga a tjaqaca a 一尺, sa qinemav ta kakanen na zuma a cemel. azua a cuvuq na djaqas, paqaqenetj ta kacalisiyan tua masik i vaqu a quma. qaw, nu lumuken ta ledjeledje a asaw nua djaqas, sa maqati a papucemecemel. tjengelayuta aravac a lava ta keman ta ledjeledje a asaw nua djaqas. sa maqati a malumanga a vangalj tua sinan ta tamadang nua kuakuang.

==patjara sikudakudan nua djaqas==
===sinansenay===
numasudjusudju ka sicuyan,sinan parutavak, (kavalanga lidaqasen nu kiyurag kisuraljiralj), ulja namaya ta djaqas a ikamevuluvulung siniaya.

===sinancekecek===
aicua djaqas, makaya tja sicekecek a seman paljaljaqedian, nu venvu tja kakiavangan ta siasikan ta vaqu.

===sipapuljipaq/ sipapuljiva===
nupucekelj a mamazangiljan, namasan lalisian a ljipaq. azua sipapiayayan tua sudjusudju na uqaljaqaljai, nu kaljasalutan makaya sematjez ta djaqs a papuljipaq. 

===sidjupidjupil===
azua ngaingav a asav, tja tjutjuqen, makaya sidjupil ta piqay a pucemel.

===sisanqidung===
kumalji a kaljaqudjaljan mezua a ravac a sipecungu, nanguaq aravac a sanqidungen.

===sinankakanen===
azua maka gadu a lava, tjengelay a keman tua ngaingav a qasav.

===sisantjuzungen===
makaya ravac santjuzungen tua tjakit tua kaukav tua siqunu tua tjatjukun tua tjukuzan tua vukavuka.

==kasizuan==
鄭漢文等，2004，《排灣族民族植物》。臺北：行政院農業委員會林業試驗所。P57。
