{| style="background:#F5F5F5; color: black; font-weight:bold; width: 250px; float:right" 
|-
| colspan="2" style="background:#CE0000; text-align:center; color: white; font-weight:bold" |tjakudrang i tjuabar
|-
| colspan="2" style="text-align:center |[[sineqetj a vecik:Tjuabar Suspension Bridge05.jpg|250px]]
|-
|}

aicu a tjakudrang i tjuabar mavan a imaza i pasa [[Taitu king|taituking]] [[Daren|daren]] a tjuacaqu a pana a tjakudrang. na lemingdjelj ka 1938 a caviljan. tazua nasepaiwan a kacalisian i tjuabar kata dralendren a qinaljan sipacacevung sinan pazangal a tjakudrang. tucu namasan ta namapukeljang a kivangvangan i [[Daren|daren]].

== cinalivatan ==

=== ripun a djiday ===
aicu a tjakudrang i tjuabar naliningdjelj ka 1938 a caviljan puluq sa drusa a qiljasan, nua setjuabar kata ladrengdren a sipakazuanan a sinan pazangal a tjakudrang kasicuayan na i qinaljan tjuruvu a maqacuvucuvung sinimasasudju patjatjauvalit ta tjengelayan a kadjunangan. avan nu izua pinaka pinaka “sudju a tjakudrang” a siaya. nu secevung tua masalut a kinakalevelevan, aza sikataqaljan nu qemacuvung ta sengsengan, pangetjez a semamaza itua qapulu na tjekeza sa semenay tua sipapuluqeluqem sa kiqaung tu paseqeljing nua cemas.

=== tjaivililjanga ta maqaqeci ===
aicu a tjakudrang i tjuabar na pudrusa mumalj a semanguaq ka 1977 a caviljan kata 1986 a caviljan, ljakua izuanan dedet a tjakudrang avan a kezeng aravac, avan sika aicu a zumuzumul a tjakudrang inika nanguaq, ika maqati a tjapakazuanan. namaitucu a munday, aza tja sikataqaljan kiquang tua paysu nia sihu, na saljingas tu mumalj a semanguaq tua aicu a tjakudrang. au aza 農業委員會水土保持局 i valangaw paljilji sa sikipuvarung, aicu a tjakudrang izua tja kakudakudan nua caucau, nu mumalj a semanguaq izua pusaladj a papumirazek tua kivangvangan a sengsengan imaza i qinaljan, avanzua ljemaui pavay tu ita kuzulj a kudrav a paysu, simumalj semanguaq aicu a tjakudrang a sengsengan.  

aicu a vaquan a tjakudrang i tjuabar izua 150 a tadjekuacan. ka 2009 a caviljan alu a qiljasan patagilj a semanguaq, ka 2010 a caviljan unem a qiljasan puluq sa alu a qadavan maqacuvung. ka 2011 a caviljan ita a qiljasan puluq sa lima a qadavan namaqacuvung tua masansimusalj a ljenguaqan a sengsengan, tazua a mamaw a qadav kadjamadjaman a puluq a milingan na palisian a liningdjeljan.
