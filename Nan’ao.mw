{| class="wikitable"  align=right border width="200"
|-
|colspan="2" align=center |'''kbbu’''' </br>nan’ao gu
|-
|colspan="2"|[[sineqetj a vecik:宜蘭縣南澳鄉金岳國小2017B.jpg|thumb|center|aicu a gakku a kedrikedri i kbbu’]]
|-
|colspan="2"|[[sineqetj a vecik:Yl na.png|thumb|center|inuan i kbbu’]] 
|-
|kuni
|[[Taiwan|taiwan]]
|-
|tjaljatekuan a gimeng
|[[yilan king]] (yilan county)
|-
|san kilailaing ta caucau imaza
|李勝雄
|-
|kadjunangan
|740.6520 km2
|-
|caucau
|5,961 (qiljas a 2 na cavilj a 2021)
|-
|}

'''kbbu’'''（nan’ao）

Nan’ao gu icuwa i [[yilan king]]. ala atjunangn mapuljat 716.07&nbsp;km² (ma’linpan atjunang  637.26&nbsp;km², ma’linaule atjunang 65.15&nbsp;km²). ala caucau mapuljat 4,807 caucau, ala daceneqlan mapuljat 1,498 a daceneqlan, Tayal (93%) a maqcuwa caucau. 

==paljavak tua atjunang==
matja 7 qinaljan i Nan’ao. matja 13 qinaljan imaza, Tpihan（塔壁罕部落）, K’babaw（庫巴博部落）, Pyahaw（比亞豪部落）, Ryohen（流興社部落）, Buta（武塔部落）, K`yang（金洋部落）, Kmuyaw（莫瑤部落）, Guguc（哥各滋部落）, Kngungu（各姆姆部落）, Hagaparis（哈卡巴里斯部落）, Kinus（基諾斯部落）, B’bukeykay（巴博凱凱部落）, Kb’bu（庫巴博部落）.

===pinaljavakan a tjaiteku===
tong’ao, nan’ao kata ’aohoa aicu a tjelu a pinaljavakan a tjaiteku imaza i nan’ao gu.

====tong’ao====
pasakanavalj ta nan’ao. na pinaljavakan nia dripun, venaday tiamadju ta kacalisian kata pairang imaza. sivadavaday nia dripun a qadjav a palidring a djalan a sikamasansivalj na taiwan tucu. tjaikaledep izua a calislisi a tucu a tong’ao. tjaikacedas a pasaljavek a tucu a tong’ao li i lizuk a su’ao.

kasicuayan, na kilailaing ti xayun-pata taicu a gukutsu a qinaljan imaza. kasiayaya ta qinaljan imaza a iyo. mavan iyo aicu a cemel a malialiaw imaza cuaicuayanga.

====nan’ao====
kaizuan a kasicuayan nia tayal imaza. izuazua a tjaljatjuruvu a caucau imaza tucu. na pinaljavakan imza nia dripun, manasika izua sivadavaday uta a qadjav a palidring a djalan a sikamasansivalj na taiwan. tjaikaledep izua i calisilisi a lima a qinaljan. tjaikacedas a pasaljavek a drusa a li na lizuk a su’ao.

====’aohoa====
aicu a ’aohoa cun i tjainavalj i nan’ao gu. mavavadayanga aicu a yayung knlibu(ita a veljeluan) ta hepingcun i bsuring(xiulin gu) i kalingeku katamaza. kaizuazuan a tjaivililj nia caucau se lima a qinaljan imaza a moyau, babo-kaikai, babo-lelao, leyoxen, kata taroko.

==kasicuayan==
na patagilj a sivecivecik tua izuazuanan imaza a '''kudral a nan’ao''' kacavilj a 1810. izua su'ao a pasanavalj ta kudral a nan’ao imaza. mavananga "nan" ayain a navalj na kakaian se ciukuk. manasika vinecikan a kudral a nan’ao a tjainavalj ta su'ao. tjaivililj a kacavilj a 1912, sivecivecik ta anemanema imaza a nan’ao. patje kacavilj a 1932, pinapungadan a nan’ao se' (qinaljan a nan’ao) ta kadjunangan imaza nia dripun. mavananga a kinakeljangan ta nan’ao tucu.

na pinaljavakan a taiwan na sihu se ciuku na kemasi ta kacavilj a 1683 a patje kacavilj a 1985. ljakua inika paljavak a sihu se ciuku ta qinaljan imaza. manasika nekanga sihu imaza. na patagilj a caucau se auciu/iyurupu (Europe) a mapapaveli kata pairang i taiwan na kemeljang uta ta izuazuanan a sikudakuda na kacalisian imaza. tjaivililj, sapaljavak tiamadju ta qinaljan imaza i nan’ao. na kiqeci a kacalisian a kavalan ta qaliqali se auciu. mavan sivecivecik a makakiqecian a da-nan-ao ta kiniqacengan na kavalan aicu.

na kiqayam a sihu se ciuku a paljavak ta qinaljan nia kacalisian imaza i nan’ao na cavilj a 1874. na qemeceng a tayal a kiqeci ta saviki se ciuku na djemaljun tiamadju i pasaviri i veljeluan a nan’ao.

na djemaljun a ripun a semamaza, a sihu na nan’ao (南澳支廳 ayain) i naniwa (朝陽里 ayain tucu) a sipaljavaljavak ta qinaljan kata kadjunangan na cavilj a 1917. tjaivililj a pinaljavakan aicu a qinaljan kata kadjunangan na sihu se ciuku na cavilj a 1950. mavananga a nan’ao gu na yilan king imaza.

==kadjunangan==
kasicuayan imaza a kaizuan nia caucau se tayal. aicu a nan’ao gu tucu i tjainavalj i yilan king. pasakacedas a kaviri ta su'ao kata kanavalj ta ljavek. pasakaledep a kaviri ta minnao (datong gu) kata kanavalj ta pasing (heping gu) i taitiong. pasakaviri ta dongshan gu; pasakanavalj ta bsuring (xiulin gu) i kalingeku. tjaljaqaca imaza a kadjunangan na pinaljavakan i yilan king. ljakua tjaljavekelj a caucau imaza.

==caucau==
tjatjuruvu a caucau imaza i nan’ao gu a setayal. manasika tayal a kakaian imaza. kinapcaucauan aicu a 18.84% a kakedrian, a 71.08% a maqacuvucuvung kata tjavulung, a 10.08% a vavuluvulungan.

{|class="wikitable" style="text-align: right;"
|-
!qinaljan !! kadjunangan<br/>(km²) !!  sekacalisian i lizuk<br/>（qiljas a 11 na kacavilj a 2013） !! sekacalisian i calisi<br/>（qiljas a 11 na kacavilj a 2013） !! caucau<br/>（qiljas a 11 na kacavilj a 2013）
|-
|南澳村 ||  || 30 || 1206 || 1499 
|-
|東岳村 ||  || 9 || 493 || 555  
|-
|碧侯村 ||  || 25 || 1087 || 1210 
|-
|金岳村 ||  || 10 || 511 || 559 
|-
|武塔村 ||  || 9 || 414 || 524 
|-
|金洋村 ||  || 13 || 570 || 605 
|- 
|澳花村 ||  || 35 || 797 || 960 
|-
|'''nan’ao gu '''|| 740.652 || 131 || 5078 || 5912 
|-
|}

==tatuluan==
izua pitju a gakku a kedrikedri imaza i nan’ao gu. neka a daigakku imaza.

==iyubingkiuku (yuzeng)==

===sasupuan na iyubingkiuku===
272 a sasupuan na iyubingkiku se nan’ao gu.

==sipacacikelan==

===kisiya djalan===
*ljaljevavavan a tong’ao
*ljaljevavavan a nan’ao
*ljaljevavavan a buta(wuta)
*ljaljevavavan a blihun(hanben)

===palidring a djalan===
*sikamasansivalj a palidring a djalan na taiwan

===basu===
*basu na kukang
*basu na yilan

== kasizuan ==
* [https://web.archive.org/web/20161230105210/http://www.ris.gov.tw/346 內政部戶政司全球資訊網]
* [https://web.archive.org/web/20170705043614/http://www.apc.gov.tw/portal/docList.html?CID=812FFAB0BCD92D1A 原住民族委員會全球資訊網統計資料]
