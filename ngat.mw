{| style="background:#F5F5F5; color: black; font-weight:bold; width: 250px; float:right" 
|-
| colspan="2" style="background:#CEFFCE; text-align:center; font-weight:bold" |ngat
|-
| colspan="2" style="text-align:center |[[sineqetj a vecik:Alpinia zerumbet2CaryCass.jpg|thumb|250px|ngat]]
|- style="background:#CEFFCE; color: black; font-weight:bold; text-align:center"
| colspan="2" | sinivecikan na kisanvenaruvarung
|-
|colspan="2" style="font-weight:normal" align="center|''Alpinia zerumbet''
|-
|colspan="2" style="font-weight:normal" font-size="5pt" align="center| <small>(Pers.) B.L.Burtt & R.M.Sm.</small>
|-
|- style="background:#CEFFCE; color: black; font-weight:bold; text-align:center"
| colspan="2" |zumanga a ngadan
|-
| style="font-weight:bold"|kinakaian na amerika
| style="font-weight:normal" |shell ginger
|-
| style="font-weight:bold"|pinairangan
| style="font-weight:normal" |goe̍h-thô
|-
| style="font-weight:bold"|ciniukuan
| style="font-weight:normal" |月桃
|-
|}

aicua makaveljeluan a calisilisi a maka indadan amaka qeljuqeljuan, mapacun sakamaya a namezangal a ngat. aza vangalj kudresulesul dradripudrupudruan, aza vuciar maru cinusu a natikadradray, liljualjuas a namelava saka ladruq a kinasavan, maljiyan a saluman naicua ngat.

azua a ngat (月桃), avan a ljevavawvavaw tacavilj (多年生) a cemecemel, izuazua i chuku, [[Dripun|ripun]], 琉球, 關島, 海南島, 馬來半島, 爪哇 kata [[Taiwan|taiwan]]. izua a liaw a ngat i ljemavigan, paljaljavak kata i dangadangas tua qemumanga a gaduan, mavananga a cinakaw a masanliawliaw nua [[Paiwan|paywan]]. azua a tjaljaliaw tua cemekaw a kacalisiyan a azua a asaw nua ngat. sicuayananga, nu ini a puvaljaw a kacalisiyan, sa ini a maqati a cempu ta ngat, uri padjeli tjaimadju tua taqedanga i careqil, ljaljeqel kata ini a mavatj a qaw a qarengan. azua a asaw nua ngat, maqati a seman tua sekam, vakal, haku kata viljic.

tjaljapazangal a sengsengan tua cempu a sekam, sa uri semeqas ta tjanguaq kata tjaqaca a ngat nu inia venuciar i gugacu. qaw mayanan a pensis ta asaw, masa maqati a azua a asaw a pusaladj tua metad. sa, papetad tau kasiw i pasazeleman, qaw pensis ta asaw nua ngat a ljemita a qadaw. qadjaw a pitju kata alu a qadaw sa qemacuvunganga a aicu a sengsengan.

azua a tjeza a asaw, uri lemutlut a asaw tua lipurupuru avan a tapuluq kata lima a a marutaljudjuqan, sa papetad tau aza asaw i pasazeleman, qaw remasi i teku ta paliljiljinng. nu kuletjanga aza asaw, sa alap tua cempu ta sekam kata sicukaw taqadavanga.

masa a liaw rusuku i ngat a asaw, ini a madjulu a mated, sa avananga a nguanguaq a ceqalj tua malang ta lingay. sa avan a rualap tua cinavu uta. saka, masa nguljingulj aravac aza vuljangaw na ngat, qaw sinitalem tua qemapaz, maqati a alap tua papucemecemel a azua a ljedjeledje a asaw kata cuqus uta, sa rupacun i kacasavan nua [[kacalisian|kacalisiyan]].

==patjara sikudakudan nua tjava==
===sicepucepu===
tja piliqan aza nanguaq a cepuyin. a seman sekam tja kataqedan, kata sika na dradruy na qaqiladjan, kata papizuana a kavatjes kata katjecaqevan a tjaljev.

===sicavucavu===
kemasicuay tja sicavu ta kinpel a [[vaqu]]. katucuanga kisaselanganga itjen tua pairang a sicavu ta djuadjuay a paday a penaqecang.

===sivulivulitj===
nu qemavay ta kinpel tja djinukul sedjaljep a tja sivulivulitj auta.

== siqapaqapaz==
sitalem a siqapaz makasalingaungal papenguanguaq tua tja kinaizuanan.         
                         
===sirarasiyan===
mavan nu dradrasiyan na sicuayan tua [[lami]] a tjalav a aradj a vaqu a djulis, a rinirarir/kuljus katua nemannga.

===sinipapungadanan===
katalu ka kalja zipungan, izuaza se Kaviangan(佳平村) a tja sikataqaljan, na malivu a mamaza i (turungat月桃部落遺址) , ljakua macunucunuq aza kadjunangan sa setavat tua kinaizuanan a mamazai sadap, siljezaya i maruljinay(水泉山上方).

==semalji/zemalji==
1. semqas
kemasi ta cuqus i vavav patje qapulu a semqas

2. suasavan
tja suasavan sa quyulji, a pasa umaq 


3. kematjekatj
rasiyin aman taitaita, patje nu rumeljak anga makaya kematjekatj


4. venulitjuku
nu qemacuvung tua kematjkatj,tja veliden a (venulitjuku) anga, nu makayanga, tja sadayjn a remasi 


5. semaljuv
nu macayanga semaljuv. sa azua semaljuv nuaya, semuvengetj tua linitjuku, sa seveci a dremaluq. 


6. cempu
nu namazululjanga, sakamasusalimananga tua qaqumayin, kipucuganga patagilj a cempu.

 
==pacunu uta ==
* [[vaqu]]
* [[zakilj]]
* [[lukuc]]
* [[ljavucuvucu]]

==kasizuan==
鄭漢文等，2004，《排灣族民族植物》。臺北：行政院農業委員會林業試驗所。P101。

[[szy:lalengac]]
[[tay:bsyaw]]
[[zh:月桃]]

