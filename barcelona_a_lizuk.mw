barcelona（catalunya a kai：Barcelona, sipanya a kai：Barcelona, ciniukukan：巴塞隆納）avan angata ca lizuk nua i catalunya a sihu nua se sipanya. imaza i pasakacedas a viri tua Ibérica a kadjunangan （伊比利半島 nua aya）, aza lizuk nakicevung ta ljavek pinaka 地中海. izua tu kimaya itaiday sa umen puluq a kudravan a caucau imaza i vecekadan tua hici, au izua kimaya lima taiday a kudravan a cuacau imaza i pinaljavakan tua barcelona a penuljat. avan nu sangasangasan a lizuk itua catalunya a kadjunangan. izua seman hulic a kikay, remasudj a kilalaing ta kakudan a gimeng, kutu huing katua tjaljavavavan a kamakama a gimeng nalemingdjelj imaza. ka 1999 a caviljan aza zashi pinaka《國家地理雜誌》nase amilika napiniliq tua aicu a barcelona a kadjunangan masan tua tjara maqati a semamaza a kivangavang itua matja lima puluq a kivangvangan i kacauan. 

kasicuayan aicu a barcelona a kadjunangan nalemingdjelj pasa tua sivitai nase Carthage（迦太基 nua aya） ti Hannibal Barca nimadju a kama ti Hamilcar Barca, tazua avan nu kadjunagnan nase mamazangiljan ti comtes de Barcelona katua pinaljavakan nase Aragón a kunian（1035－1707 a caviljan）. lja izua liaw a sicuayan a umaq katua maretimalji a kakudan a kivangvangan imaza i barcelona, tjatjuruvu a caucau tjengelay a mangetjez a remayurangan imaza. manu izua mareka umaq namasan tua sauzayan i kacauan parutua umaq ni Antoni Gaudí katua ni Lluís Domènech i Montaner. ayatua ti Gaudí nasikavaljut katua masengseng imaza, avan sisa izua liaw a umaq se Antoni Gaudí parutua Sagrada Família a kiukay, Palau Güell katua Park Güell a kivangvangan. izua sinipukeljang a matja drusa a kinateveteveljan pakatua undu a 足球 pinaka Barça （Futbol Club Barcelona）katua Reial Club Deportiu Espanyol, au aicu a Barça avan nu tjalja pungadangadan a kinateveteveljan a 足球 i kacauan.
