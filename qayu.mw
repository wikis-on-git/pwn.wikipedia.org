a pinaka ta ‘ayu, layu na payuwan uta.

uri kiqayu a kapaz kata cuqus naicu a kasiw a payuwan tua kiciqaw, nuri penangul taza qayu tiamadju sa pasa tua pana aza qetim na qayu, qaw maqati a sikazulav na ciqaw aicu a qitim na qayu sa madjulu a kiciqaw a cawcau.

maqati a sinan tua cemel na qumaquma a qayu uta, saka maqati a pacun ta qayu izua i ljaviung tua quma.

nu 2 kata 3 a qiljasan a ljemita a cavilj, tjakedri a zaljum itua pana, sa nuri kiciqawanga a sikataqaljan tazuanan. sa, uri penenetj a mazangilj nua qinaljan tua semainuwan na pana sa kiciqaw. uri vaik a sikataqaljan nu kadjamadjaman, qaw semangas tiamadju a penangul tua qayu i ljaviljaving, sa pinizua i vintjang aza qetim na qayu.

qaw nu padjeleanga tiamadju, uri sekauljan ta pasa tua pana aza qetim, sa maqati a malap ta qecap tuki aray tua kiqicaw a mapuljat. sa nuri qepuqepu aicu a ciqaw taqepuqepuan a cawcau.

nu nuri qemayu a kiciqaw a payuwan, tjuruvu a cawcau sa izunga a tja kakudan uta. uri penanguljamen tu kinakemudan na ciqaw. saka, tjaliaw tua ita a ciqaw i marekasupu, uri penangupangulj amen a patje nekanga a ciqaw.

qaw, aza puqayu a cawcau, maqati a peniliq timadju tua tjelu a ciqaw itua marekasupu a namasa ta pavaletan. 

== kaizuanan ==
1.鄭漢文、王相華、鄭惠芬、賴紅炎編(2005)，《排灣族民族植物》，行政院農業委員會林業試驗所。P136。
