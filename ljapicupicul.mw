mavan a kedrikedri a kasiw aicu a ljapicupicul, sa masanliawliaw a ljapicupicul i ripun, riukiu(琉球), itjaivililj tua ciuku, vitnam(越南) kata gadugaduan na taiwan iteku tua sasusuan ta vavavan na katjunangan. a pacugan na ngadan nua ljapicupicul mavan a “picul” na piniculan.

izua a liawliaw a ljapicupicul iteku tua cemecemel na taiwan, masa rutjeveng a kasiw na ljapicupicul, ini’a madjulu a metad, sa sekaman aicu a kasiw iteku nu cemapacapa ta vasa. qaw nu minecelaq a ljapicupicul sa uri venelidvelid ta vasa a kacaliaiyan.

nakemalianga ta belung sa pudringayanga a cinunan, sa uri pivavavaen a ljapicupicul ta dringay. maqati a pivavavaen a ricing na ljapicupicul ta acav, ljakua ini’a rukiqadilj ta dinulat na sacemel a ljapicupicul；madjulu a alapen taicu a kasiw, saka maqati a sedjaljep ta malang ta dringay. nasedjumak a cinunan ta uri kemakan a drail ta namalum a vangalj na ljapicupicul, mavan a kakanen uta nua drail.

==kaizuan==
1.鄭漢文、王相華、鄭惠芬、賴紅炎編(2005)，《排灣族民族植物》，行政院農業委員會林業試驗所。P59。
