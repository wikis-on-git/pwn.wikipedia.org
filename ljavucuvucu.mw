{| style="background:#F5F5F5; color: black; font-weight:bold; width: 250px; float:right" 
|-
| colspan="2" style="background:#CEFFCE; text-align:center; font-weight:bold" |ljavucuvucu
|-
| colspan="2" style="text-align:center |[[File:Starr 070221-4863 Nephrolepis cordifolia.jpg|thumb|250px|ljavucuvucu]]
|- style="background:#CEFFCE; color: black; font-weight:bold; text-align:center"
| colspan="2" | sinivecikan na kisanvenaruvarung
|-
|colspan="2" style="font-weight:normal" align="center|''Nephrolepis cordifolia、Nephrolepis auriculata''
|-
|colspan="2" style="font-weight:normal" font-size="5pt" align="center| <small>(L.) Gaertn., Fruct. sem. pl. 2:237.</small>
|-
|colspan="2" style="font-weight:normal" font-size="5pt" align="center| <small>1791</small>
|-
|- style="background:#CEFFCE; color: black; font-weight:bold; text-align:center"
| colspan="2" |zumanga a ngadan
|-
| style="font-weight:bold"|kinakaian na amerika
| style="font-weight:normal" |nicandra
|-
| style="font-weight:bold"|pinairangan
| style="font-weight:normal" |tōa-pún phàu-á-chháu
|-
| style="font-weight:bold"|ciniukuan
| style="font-weight:normal" |假酸漿
|-
|}

ai gadu ai sadip kasedjaljepan sakamaya a mezangal, liav a maka veljeluan a naveljelem a ljauljaung a kadjunangan a tja pacucunan.aza asav kemasiteku patje ngaingav namarepaqecev tai vecekadan a cuqus. liljualjuas a qasav a palalaut, ikavenuciar.

izuazua a ljavucuvucu i 亞洲 a namasanmaculjuculju, rupacunanga iteku tua sasusuan tua vavavan na katjunangan a djalan kata paljaljavak nua ljemaveljav. akumaya azua a ngadan na ljavucuvucu avan a “腎蕨”? masa a kinakemudan nu vat nua ljavucuvucu, matu a puru, sa papungadan a matazua.

sa, azua a zaljuzaljumen ta ljeteku tua buru a cuqus (地下莖) nua ljavucuvucu. nu masengseng a [[kacalisian|kacalisiyan]] isasaw, maqati a alap ta buru a cuqus nua ljavucuvucu tua semuqusaw kata semuculja, sa kicuqus tua linipuru ta tarar.

maqati uta a alapen ta ljavucuvucu tua kivadaq na kacalisiyan. nu saljinga a kemeljang ta mapida a aljak, sa pensis a ita a ljavucuvucu, qaw pacun ta pidanga a ljeteku tua buru a cuqus izua, sa mavan a izua a mapidanga a aljak. ljawa, aicu a kivadaq a pacugan, mamau ta kivangavang numaya.

masa azua a ljeteku tua buru a cuqus nua ljavucuvucu, matu a kucu, sa papungadan ta “ljavucuvucu” aya.

==patjara sikudakudan nua ljavucuvucu==
===sisaneljakarakarav===
nuizua pucekecekelj nuizua tja palisiyan mavananga tjasi kialalalalang a semane ljakarav.
===sikisuqusaqusav===
kasicuayan, numacemecemel a kipusengesengan, nu maqasav venljuc tua kapaz na ljavucuvucu a dradripudrupudruan, ayata pezaljum nu kanen, makaya semuqusav a palamu.

===sipapenguanguaq ta kinaizuanan===
sitalem a makasalingaungal papenguanguaq tua tja kinaizuanan tja kinasaljinga, napenatjalim aravac makaya pitjumaqen a tja ljaljizaven.
 
==pacunu uta ==
* [[vaqu]]
* [[djulis]]
* [[lukuc]]
* ljavucuvucu

[[en:Nephrolepis cordifolia]]
==kasizuan==
鄭漢文等，2004，《排灣族民族植物》。臺北：行政院農業委員會林業試驗所。P249。

[[pinapapilipiliqan:pinayuanan a kai nua i pasakacedas]]
