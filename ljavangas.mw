masanliawliaw aicu cemecemel i taiwan, namadjulu a nasedjumak i tjaiteku tua drusa kuzulj kata limaiday a sasusuan tua vavavan na katjunangan nua gadugaduan, cemecemel kata i kadjalanan. aicu a ljavangas, mavan a valjaka a cemel sa madjulu a meliawliaw i kadjunangan. navenuciar tua vucelacelay a vuljangaw aicu a ljavangas nu ljaljeqeljeqel a kaljaljaljeqelan, saka uri sisanpazangal a kakanen nua tjainan.

== sikakudanan ==
uri cempis sa kakanen taza ledjeledje a asav na ljavangas nu inianan a venuciar, qaw maqati a cemiyan tuki sansiav.

sa uri pinizuavan ta pinuljacengan aicu a asav a sepayuwan uta, masa ljaljeqel aza asav na ljavangas, sa amin a keman tu kedri nu kaljazalangezangan.

izua a sipakeljangan tu tjavekelj a cawcau a sikakudanan, mavananga nu kemakan ta ‘inabula matu cacapan a bibi, maqati a cinavu na asav na ljavangas tua ‘inabula a djamay sa keman, tjasanguanguaq!

aicu a ljavangas, avan a pungadan a cemel itua qinaljan na pairang, sa mavan a sanpazangalan a malang ta utjia. sa maqati a sanutjia aicu a asav sa sitekel, kumalji a drinasi tuki inianan a asav, tjara sannguanguaq a tatekalan i kaljazalangezangan.

== kaizuanan ==
