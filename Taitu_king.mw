{| class="wikitable" align=right border width="200"
| colspan="2" align=center|'''taituking'''

台東縣
|-
|colspan="2"|[[sineqetj a vecik:Taitung County Montage.png|center|230px]]
|-
|colspan="2"|[[sineqetj a vecik:Taiwan ROC political division map Taitung County.svg|thumb|center|taituking imaza(qudjidji a pinakeljang)]]
|-
|na tjaivavaw a sihu a kinapangaljan a paljavak
|taiwan
|-
|sicuayanga a ngadan
|valangaw
|-
|sepaljavak
|ita hici, drusa ceng kata puluq sa tjelu a qinaljan
|-
|lemingdjelj kata cavilj
|台灣府卑南廳taiwanvu binan ting (1875 a cavilj)
福建台灣省臺東直隸州vutjansen taiwansen taitu zilizu (1887 a cavilj)

臺東廳taituting(1887 a cavilj)

臺東縣 taituking (1946 a cavilj)
|-
|sihu

-guciu

-remasudj a kilalaing takakudan a pacaqan

-qinati a hulic a sihu
|
-饒慶鈴(pacun ta kinciu na taituking)

-taitu kingsihu

-taituking gikai

|-
|pulingetjan nua  kadjunangan
|3515.2526km²
|-
|kinamamamawan tua vavavan nua gadu
|alu taiday a maru vavavan tadjekuacan (800&nbsp;m)
|-
|caucau
-pipenuljatan na caucau

-papu ngadan tjai sangasangas

-mavalidan
|
-drusa puluq sa ita kudrav sa sepatj kuzulj sa siva taiday sa alu puluq sa tjelu a caucau(214,983)(2021 a cavilj kata drusa a qiljas)

-masansimuluq sa siva

-unem puluq sa ita a caucau/km² (61.16/km²)
|-
|pukeljang a venecikan na takakudan a umaq a sihu
|10014
|-
|tjuljivar ta guan
|[[Kalinku king|kalingu king]], [[Qakaw king|akaw king]], takaw king
|}

taituking (pinaywanan：valangaw；pinairangan：Tâi-tang-kuān；nginaingayngan：Thòi-tûng-yen）avan angata ca king nua i taiwan. imaza i pasakacedas a navalj tua taiwan, izua tu 3515.2526 km² a pulingetjan nua kadjunangan. a qacavan masantjelulj a king i [[Taiwan|taiwan]] tja kedri ta i [[Kalinku king|kalingu]] katua nantu (南投). aza [[Taitung|taitu hichi]] avan tjalja tjuruvuan a caucau i pasakacedas i taituking. ljakua malua a caucau ika napapamapamaw a kinaqepu, aza mareka caucau sedjelja i [[Taitung|taitu hichi]], aicu i taituking a kadjunangan pasamaza tua peihuikuisiyen a navalj, a i tjaikacedas mavan a taipingyan (ljavek a viliping), a i navalj katua i kaledep mavan anga a ljaviljaving a gadugaduan i vecekadan tua taiwan kata [[Qakaw king|akaw]], takau uta. i viri nakidjekec tua [[Kalinku king|kalingu]] , izua liaw tjinaula na sicuayan a nemanga.

taituking imaza a kalevelevan semezan tu kemaledeledev. lja aicu i imaza nakitangez tua gadu kata pasacemedas nakicevung ta ljavek, avan sinan pazangal a racev saka liaw a ika kinapalak laulju a kadjunangan. ljaki ginitjegit drinasy a ciqaw kudamunu a qamuljumulju, ucia, pangudralj, kingtjang katua yulizu, na masan tjalja pungadangadan i taiwan.

aza pakata zuku imaza, izua tjaisangasan a kacalisian angata, au aza zuma sikataqaljan avan angata aza i tu taiday sa lima puluq a cavilj naza patjavat a mamaza a mareka aljak anga. aza tjalja sangasangasan a pairang kemasi vudjan(福建) i ciuku, ka kumintang sihu sekaumalj kemasi ciuku sema i taihuk, izua sivitai kata tacemekeljan niamadju semanumaq ta kakaizuanan na gaisiuzing a qinaljan sa paseqeljing. saka izua a namaluyuc kemasi kaledep sekaumalj pinitjay vililjan a baci (八七) a zinaljuman (ka 1959 a cavilj). au izua ngaingai a kaizua kemasi ljudiw(六堆) i akaw. ayatua aravac a zukuan imaza maqepuqepu, tucu taituking masan temalidu aravac a kakudanan a siakai.

pakata siakai a kinsic tjapacunan, temalem a sinan pazangal nua i taituking.<ref>五年來. 2018-09 [2020-06-27]. （原始內容[https://web.archive.org/web/20190502102845/https://win.dgbas.gov.tw/fies/doc/report/%E4%BA%94%E5%B9%B4%E4%BE%86.doc%7C 存檔]於2019-05-02）.</ref> aza sikilacevan tjalja kerivan tauta za kinaikacauan a nasi tjalja rikitjan imaza i taiwan, aicu a kiningkiu, sualapen a nakuyangata a kinaizuanan a kadjunangan, avan za pakata tima nadjemadjase a kanri nucu a qinaljan a tjalja qacavan a pacugan, avan nu ika mirazek setjauvililj tua maljeqaljan. djalepan namaitucu, ljakua situcutucuan a cavilj kisamulja a sihu paljazua ta remayurangan kinsic, aicu sinivarung a sengesengan siqiyaw ta tjuruvu a caucau kivanvang a semamaza.

[[sineqetj a vecik:Flag of Taitung County.svg|thumb|taitu]]

== kadjunangan ==
taituking imaza i pasakacedas a navalj tua taiwan, izua tu 3515.2526 km² a pulingetjan nua kadjunangan. a qacavan masantjelulj a king i taiwan tja kedri ta i kalingu katua nantu. a i tjaikacedas mavan a taipingyan (ljavek a viliping), a i navalj katua i kaledep mavan anga a ljaviljaving a gadugaduan i vecekadan tua taiwan kata akaw, takau uta. i viri a pasaljaviljavi tua bulasanke a gadu, luntian a gadu kata ljavek a gadugauan a nakidjekec tua kalingu. maka ljaviljaving ta ljavek tu 176 km, masan tjaljaladruqan a king i taiwan.

aicu a kadjunangan imaza na masan a gadugaduan i vecekadan tua taiwan, kalinku a sema taitu sevesevec a lizulizuk, vudavudas a laviing pakata binan a pana, ljavek a gadugauan kata taiyun(泰源) a malikeljung a kadjunangan. izua binan pana, djipun pana, likavung [https://www.wikidata.org/wiki/Q4022 pana], kanalun pana, tjavualji pana kata mawuku pana, au binan [https://incubator.wikimedia.org/wiki/Wt/pwn/pana pana] masan tjaljaqacavan i taituking, kemasi a gadugaduan i vecekadan tua taiwan i  akana binan gaduan i pasakacedasan, tu 84.35 km. seqaljudj pasa ta pitju a qinaljan. saka aicu pana a pulingetjan nua kadjunangan tu 1,603 km², avan a tjalja sipazangazangalan a sitalem tua lami.

=== pakata mirazek a hisiu ===

==== hisiu i taituking ====
[[sineqetj a vecik:The Scenery around Taitung (new) Station.JPG|thumb|right|220px|aicu a vaquan a ljaljevavavan tua kasiya.]]
aza hisiu i taituking izua canping hisiu, cesan hisiu, guansan hisiu, shikanu hisiu, luliaw hisiu, binan hisiu kata djipun hisiu. au binan hisiu avan tjaljqacavan, aza guansan hisiu masan sikamasanmusalj.

ka 1867 a cavilj, tia pepuzuku i canping guan tucu i taituking, tiamadju na lemingdjelj ta hisiu,lemakac ta na seken pana a zaljum sasi sitalem tua lami pasa a canping kata cenkung a kadjunangan. izua tu sepatj puluq sa unem a hisiu i canping mula. sedjelja i qinaljan a na kisamalaing a cukulu ta hisiu. ka 1966 a cavilj, taiwan sihu suylicy a sivarung a semananguaq tua canping hisiu. sa kemasi 1971 a cavilj mata 1974 a cavilj, pacacurucuruing a kana hisiu, au lemingdjelj ta sinitaladjan ta zaljum i suimudin(水母丁) a pana pasanavalj a qinaljan. izua a veljeng tu 25 maru tadjekuacan, aicu a zaljum a suimudin kemasi qetjung a tjayquvulj tua maruqalu a suimudin. au tjevuta i tua

masansimuluq sa ita a djalanan i taiwan, sa gemadugaduan pasa navalj a ljitaladj tua canping a pana.

ka 1878 a cavalj kemasi tjiusiw patjavat ta mamaza a caucau ti 陳和枝 kata tapuluq sa unem a caucau, kaqepui a semananguaq ta hisiu i cesan, tjemabeku ta zaljum kemasi binan a pana, avan sitalem tua lami. tucu aza hisiu pinakakudan i cesan tinevelj a drusa hiciu kata tapuluq tjaljakuljay a hisiu, saka lemingdjelj tua ita a tjabeku, penenetj tua kikay a umaq kata papapiljiq tua tjakakudralan a qacilay a puzaljuman.

aza binan hisiu avan angata tjaljaqacan a hisiu i pasakacedas i taiwan. ka 1898 a cavilj liningdjelj na dripung, au ka 1936 a cavilj mumaljem semananguaq. ka 1941 a cavilj a qemacuvung tua sengesengan, izua tjuruvu a pairang patjavat semamaza a qemuma ta kadjunangan. aza tinalem a cam a pulingetjan nua kadjunangan kemasi 600 marutarauljan mapazulju tu 2,423 marutarauljan. aza zaljum a binan hisiu kemasi binan pana, tu siva km, izua puluq sa tjelu a sevesevec a hisiu, au aza inalangan matu karuc.

ka 1899 a cavilj aza i djipun kata zinhe(建和) a sika taqaljan i lizu pasa tua likavung pana kata djipun pana, marepusaladj a lemindjelj tua hisiu masan djipun hisiu, saka ita cavilj a qinacuvungan, kemasi djipun pana a pasaviri ljavaing kilakac zaljum. pasa hung (洪) lima a tjakuljay a hisiu, au papirazeken na djipun, izua sepatj a tjaljakuljay a hisiu a sangasangasan mihe hisiu pasa djipun pana a pasanavalj ljavaing i tjavualji, au kata tjaisangas a djipun hisiu masan djipun hisiu. ljakua aicu tjaisangas a djipun hisiu pavalitan ta siqivuan tu masanmusalj mihe hisiu.

ka 1907 a cavilj, aza pirang kemasi kaledep sema pasakacedas a kemangekang, sa tjemabeku ta zaljum kemasi binan hisiu au lemindjelj lilung(里壟) hisiu, a maqati sitalem tua lami a kadjunangan izua tu tjelu puluq marutarauljan. ulja aza izua angata a pirang lukalivu kata kacalisian, kadrusanga cavilj sualapen sa pavaliten tua lilung hisiu. ka kailikuz 1915 a cavilj na ripun a djiday, aza ripun sihu patagitagilj a gindjiw kanri tua kacalisian, au meliaw a kemasi tjuzuma patjavat ta mamaza a caucau. ka 1923 a cavilj lemindjelj ta lilung dantay hisiu, ka 1941 a cavilj pavalitan ta guansan suyli qinepu. ka 1948 a cavilj lemindjelj ta guansan hisiu, semananguaq ta binan pana lja rikitj tu djaljaw a siqaljudjan. ka 1958 a cavilj qacuvungan a sengesengan, a laruqan 17&nbsp;km, puluq pitju a tjakuljay a hisiu,aza inalangan matu karu pinakakudan,aza quma a pulingetjan nua kadjunangan 2,874 marutarauljan, a qacavan masanmusalj a hisiu i pasakacedas a taiwan.

kemasi 1953 a cavilj mata 1957 a cavilj lemindjelj tua shikanu hisiu, satjemabeku ta zaljum kemasi luliaw(鹿寮) pana pasa navalj ljavaing, sitalem tua lami i maka kalinku a sema taitu sevesevec a lizulizuk pasavilj. izua a naitjumalji a hisiu i shikanu avan luliaw hisiu, ulja a sitaladjan na zaljum izua za djineqis a kinapalak a munday,  sa kemasi 1970 a cavilj aza siljtaladj a zaljum kata shikanu hisiu mamaw a tjabeku. ljakua ika tjezua a zaljum imaza, aza i shikanu hisiu amin za ita tjakuljay a hisiu izuangata segaljugaljutj a zaljum, azazuma tjakuljay a hisiu a ika namakeljang, saka aza masan nemelj a tjakuljay a hisiu avan zua sinsekez, mata 1995 a cavilj mumalj semananguaq a qemacuvung tua sengesengan.

== cinalivatan ==

=== i tua uranda kata sipanya djiday ===
ka djinadjas a taiwan na uranda djiday, aza uranda dungindu(東印度) a kuba lemanda a liaw king imaza kacedasan, au 1637 a cavilj drusa qiljas sauing tu paljilji taza na djemadjas ta sengesengan a kamakama. ka 1642 a cavilj djadjasen i kacedasan, izua sividay i binan kata dakangku(大港口). ka 1644 a cavaij, dungindu a kuba lemingdjelj i binan qinaljan ta huyicy, masan kanri a kemasi kalingu kata valangaw, ljakua amin kemasi yuli a kalingu pasa tjacuqu pana i taitu.

=== cinting a djiday ===
ka dungnin a djiday( aza mincen 明鄭 sihu i pasanavlj tua taiwan) neka tjavavaw a kamakama a kanri semamaza. ka tjasangas a cintin a djiday, izua tjara puluq a qinaljan papavayan ta nanguwaq lja kisaseljan tu masan niamadju a caucau, ljakua kaivilj izua zuyikwi (朱一貴) marivu, aza cintin sihu qivu tu dikinay a matua na kacalisian a kadjunangan mata itaiday a cavilj. aicu tideq amin mapulju a pairang mabinan, kasiwtu, cenkungaw, ily kata sincen (’inamizukuan: sudadatan) a qemuljic.

lja nusekuya sana kauvu a kinakadjunangan kata ika pasu madjulu pakata varukur i ljavek. katjaisangas a 1850 a cavilj, taituking sinan ika mirazek, au amin za kemasi rusung a caucau,tja tjuruvu a caucau marekutj a vaik a makacedas a kadjunangan, mata 1874 a cavilj, izua makaqeci kata ljukiu(琉球) a sikataqalljan a rikishi, ma pavalitan aicu a munday. ka cinting sihu linlingen aza tjavavaw a kamakama ti沈葆楨 kamangetjez a ciuku vutjan (福建) a sema cemedas a qemulic ta kadjunangan, saka kemasi gadugaduan i vecekadan tua taiwan i pasakacedas, tucu i pasanavalj a yilanking, kalingu, taituking patje tua sinevaudjan kata i pasakacedas tua ljaviljaving a vangecul, sipavecik pabinanting pakata taiwanvu(台灣府), sa lemindjelj a ting  tucu a taitu hichi. lja pazangal a linraku pakata cing ting sihu i kaledep kata qinaljan i kacedas. saka ti 沈葆楨 seman djalan pasa kacedas a kadjunangan.

au ka izua djalan tjuruvu a caucau kemasi vutjan ljivavaw ta varukur a semamaza i valangaw, sa aicu a  bausang(寶桑) a mula avan sangasangasan a kinaizuanan nua pairang. ka 1886 a cavilj, taiwan masan a sen(省), au pavalitan a binanting tua taitucelizu (臺東直隸州), au aza 州治 lemidjelj i kalingu a ruisui qinaljan, saka za kamayan binanting lemindjelj tua zutung (州同), sa lemindjelj tua zupan(州判) i kalingu a minatu. au sini varung angata tjelu a kinapangaljan a paljavak, ljakua izua大莊rivuan (pairang kata pepu zukua rivuan a rikishi) , sa nakuyakuya pakata 州治, sa icu a 州治 avan angata pini binan.

=== ripun a djiday ===
ka 1895 a cavilj, pakata sinanpapasusuan a maguan a vecik, taiwan siveciq sasipavay ta ripun. ka pitju qiljas tjelu qadaw pasekeljang ta《地方官假官制制定件》, aicu sini varung aza i cinting sihu a vu(府) pavalitan tua king, au kata citing(支廳), saka taitucelizu ljateku masan ta citing mamaw kata citing i kaledep. au sini varung tu lemindjelj tua taituciting i tainanking. ljakua ripun sihu inika nakanri a pasakacedas a navalj kata vecekadan tua taiwan, mata alu qiljas pavalit tainan mincencebu(民政支部) taiducucansu. ka 1896 a cavilj a sepatj qiljas, ripun sihu avan zuanga kanri tua i  cemedasan a kadjunangan, au ka 1897 a cavilj unem qiljas lemindjelj a taiduciting nasetainanking, saka taitucelizu a sini varung lemindjelj tjelu a kinapangaljan a paljavak, izua binan (tucu masan taiduking ika cesan kata guansan), suiwi(tucu kemasi i pasanavalj nua sufung a guan kata cesan saka guansan), kata cilay (tucu na i kalingu pasaviri a sufung) kakudan a gimeng. ka 1898 a cavilj unem qiljas, sualapen a kakudan a gimeng. saka alu qiljas lemindjelj tua kalingu minatu cucansu, aicu kanri ta kemasi pasaviri nua ruisui qinaljan. ka 1900 a cavilj lima qiljas, au lemindjelj tua cenkungaw(tucu i cenkung, dunghe kata canping), buseke(tucu i ily kata vuli), kata binan a cucansu. ka 1901 a cavilj unem qiljas, aza binan cucansu ceviqen a zuma palangwi cucansu(tucu i tjavuali kata daibu). 

ka 1901 a cavilj tapuluq sa ita qiljas, aicu pakata qinaljan a pavaliten a sirasudjan, cucansu pavalitan tua citing. au izua kalingu minatu, buseke, cenkungaw kata palangwi masan sepatj a citing. ka 1909 a cavilj tapuluq qiljas, kalingu minatu kata buseke citing piliqen sa lemindjelj tua kalingu minatu ting. ka 1915 a cavilj, tucu i cesan, guansan kata luye guan lemindjelj tua lilungciting(里巄支廳). ka 1920 a cavij, lilungciting qepuing pasa ta taidu citing, sa cenkungaw kata palangwi citing pavalitan a ngadan tua sinkang kata daibu citing. ka 1931 a cavilj, taiduciting pakilingdjelem tua lilungciting. ka 1937 a cavilj, aza daibuciting kata taiduciting qepuing ta i taidudjin. sa lilungciting kata sinkang citing pavalitan a ngdan tu guansandjin kata sinkangdjin.

=== kapuamin a maqaqeci ===
ka 1945 a cavilj puluq qiljas 25 qadaw, tjuka minku sihu djemadjas i taihuku. ka tapuluq sa ita qiljas unem qadaw lemindjelj tua taiduking接管委會. au ka 1946 a cavilj ita qiljas tapuluq sa drusa lemindjelj tua taiduking patjeljatucu, aza guansandjin, taidudjin kata sinkangdjin pavalitan tua king. au taiducen, a pitje vililan anga a cavilj a ripun a djiday, taidudje(臺東街) qepuing ta i binanzuang(卑南庄), saka kapuamin a maqaqeci, aza binanzuang kata taidudjin a kacalisian a kadjunangan qepuing a binan qinaljan, saka taidudje pavalitan tua taiducen. ka sepatj qiljas ita qadaw, shikanu, guansan, tjavuali kata daibu a gadugaduan cineviqe a yaping, haydan, kanalun, daren masan a kacalisian a qinaljan. au unem qiljas ita qadaw, lemindjelj tua zuma kacalisian a qinaljan i tamazatu. mamaw a cavilj, aza sinkang qinaljan paljavavaven masan cenkungcen, guansan qinaljan paljavavaven masan lilungcen, dulan qinaljan pavalitan tua vavukud qinaljan. au tapuluq sa ita qiljas, kanalun qinaljan pavalitan qepuing a tjavuali, au kanalun pavalitan ngadan masan tjisan(金山). ka 1947 a cavilj, tamazatu masan lanyu aya. ka 1948 a cavilj drusa qiljas, sualapen aza tjelu a king, au a guan pavalitan masan a king. ka 1949 a cavilj tjelu qiljas, lemindjelj tua dungvungcisu(東峰區署) i lilungcen, kanri tua lima a kacalisian a qinaljan mata 1951 a cavilj sepatj qiljas qulipen. ka 1954 a cavilj, lilungcen pavalitan ta guansancen. ka 1958 a cavilj, tjisan pavalitan tua djinvung. ka 1974 a cavilj puluq qiljas, taiducen qepuing a pasa binan qinaljan masan mula. au ka 1976 a cavilj ita qiljas ita qadaw, taiducen pavalitan masan taidu hichi.

== kinapangaljan a paljavak ==
{| class="wikitable"
|remasudj a kilalaing ta kakudan a sihu
|taitu kingsihu
|binan ting→

taitu zilizuzizu→

taitu chitingcan→

taitu tingcan→

taituking kinciu (tucu)
|-
|qinati a hulic a sihu
|taituking gikai
|
|-
|
|kinapangaljan a paljavak
|
|-
|
|hichi kidjekec a king
|[[Taitung|taitu hichi]]
|-
|
|ceng
|[[Chenggong|cenkungceng]]、[[Guanshan|guansanceng]]
|-
|
|guan
|[[Beinan|binan]]、[[Dawu|daibu]]、[[Taimali|tjavualji]]、[[Donghe|vavukud]]、[[Changbin|canping]]、

[[Luye|shikanu]]、[[Chishang|cesan]]、kasiwtu
|-
|
|na kacalisian a guan
|[[Yanping|yanping]]、[[Haiduan|hayduan]]、

[[Daren|daren]]、[[Jinfeng|djinvung]]、[[Lanyu|tamazatu]]
|}

== caucau ==
lja taituking tja kigalju a mirazek, au mavan padjengi tjaljaliaw aza na sicuacuayan a nemanemanga imaza. izua 30% a kacalisiyan, amizuku, puyuma zuku, rukai zuku, paiwan zuku kata tau zuku, avan angata tjalja tjuruvuan a kacalisian pakata king i taiwan.

izua tu drusa puluq sa ita kudraw a caucau, 60 caucau/km², avan nangata tjalja kerian a king imaza i taiwan a caucau. saka ta tjalja kerian a caucau aza kinapangaljan a paljavak a sangasangasan kata masanmusalj. aicu a caucau i taituking tjakedri ta i cangwa hici a caucau.

· tjaliaw ta puluq kudraw a caucau: taitu hici

· tapuluq kudraw mata drusa kudraw a caucau: bianan, cenkungceng, tjauvali.

· lima kuzulj mata ita kudraw a caucau: guansanceng, vavukud, cesan, shikanu, canping, daibu, tamazatu.

· tjakedri ta lima kuzulj a caucau: hayduan, kasiwtu, djinvung, yanping, daren.

caucau a mapavalitan i taiduking

· ljemeqaca：neka

· mirazek：tamazatu

· ika pasekakezeng：kasiwtu

· sisekez：neka

· mekedri：taitu hici、djinvung、cesan、binan、tjauvali、yanping

· selapay mekedri：vavukud、guansanceng、shikanu、daren、aydan、canping、cenkung、daibu

* aicu ziriu patekuteku kemasi 2021 a cavilj drusa qiljas [http://www.ris.gov.tw/zh_TW/346 資料] {{Wayback|url=http://www.ris.gov.tw/zh_TW/346|date=20171216064040}}

{| class="wikitable sortable"
!ngadan a
mula/cen
!pulingetjan nua
kadjunangan
<small>（km²）</small>
!mula
!talingan
!caucau
!mapavalitan
!mavalidan a  caucau
<small>（caucau/km²）</small>
!sasupuan na yuzeng
|- align="center"
|[[Taitung|valangaw]]
| align="right" |109.7691
|46
|1,036
| align="right" |104,668
|<span style="color:red;">-91</span>
|954
|950
|- align="center"
|[[Chenggong|cenkungcen]]
| align="right" |143.9939
|8
|187
| align="right" |13,498
|<span style="color:red;">-9</span>
|94
|961
|- align="center"
|[[Guanshan|guansancen]]
| align="right" |58.7351
|7
|135
| align="right" |8,397
|<span style="color:red;">-4</span>
|143
|956
|- align="center"
|[[Beinan|binan]]
| align="right" |412.6871
|13
|301
| align="right" |16,953
|<span style="color:blue;">+4</span>
|41
|954
|- align="center"
|[[Dawu|daibu]]
| align="right" |69.1454
|5
|97
| align="right" |5,703
|<span style="color:red;">-9</span>
|82
|965
|- align="center"
|[[Taimali|tjauvali]]
| align="right" |96.6523
|9
|143
| align="right" |10,912
|<span style="color:blue;">+4</span>
|113
|963
|- align="center"
|[[Donghe|vavukud]]
| align="right" |210.1908
|7
|220
| align="right" |8,188
|<span style="color:red;">-7</span>
|39
|959
|- align="center"
|[[Changbin|canping]]
| align="right" |155.1868
|6
|115
| align="right" |6,897
|<span style="color:red;">-8</span>
|44
|962
|- align="center"
|[[Luye|shikanu]]
| align="right" |89.6980
|7
|97
| align="right" |7,579
|<span style="color:red;">-11</span>
|84
|955
|- align="center"
|[[Chishang|cesan]]
| align="right" |82.6854
|10
|125
| align="right" |8,059
|<span style="color:red;">-4</span>
|97
|958
|- align="center"
|[[綠島鄉|kasiwtu]]
| align="right" |15.0919
|3
|42
| align="right" |4,043
|<span style="color:blue;">+14</span>
|268
|951
|- align="center"
|[[Yanping|yanping]]
| align="right" |455.8805
|5
|43
| align="right" |3,565
|<span style="color:blue;">+14</span>
|8
|953
|- align="center"
|[[Haiduan|hayduan]]
| align="right" |880.0382
|6
|41
| align="right" |4,110
|<span style="color:red;">-2</span>
|5
|957
|- align="center"
|[[Daren|daren]]
| align="right" |306.4454
|6
|56
| align="right" |3,486
|<span style="color:red;">-7</span>
|11
|966
|- align="center"
|[[Jinfeng|djinvung]]
| align="right" |380.6635
|5
|36
| align="right" |3,690
|<span style="color:red;">-7</span>
|10
|964
|- align="center"
|[[Lanyu|tamazatu]]
| align="right" |48.3892
|4
|38
| align="right" |5,235
|<span style="color:red;">-7</span>
|108
|952
|- align="center"
|'''taituking'''
| align="right" |3,515.2526
|147
|2,712
| align="right" |214,983
|<span style="color:red;">'''-130'''</span>
|61
|
|}
{| class="wikitable"
|cavilj
|caucau
|<nowiki>+:metjeruvu</nowiki>

-:mavekelj

(%)
|-
|1960
|drusa puluq kudrav sa alu a kuzulj sa drusaiday sa pitju puluq sa drusa a caucau (208,272 a caucau)
|—
|-
|1966
|drusa puluq sa unem kudrav sa pitju a kuzulj sa tjelu a taiday sa tjelu puluq sa unem a caucau (267,336 a caucau)
|<nowiki>+28.4%</nowiki>
|-
|1970
|drusa puluq sa siva kudrav sa ita kuzulj sa pitju a taiday sa unem puluq sa ita a caucau (291,761 a caucau)
|<nowiki>+9.1%</nowiki>
|-
|1975
|drusa puluq sa siva kudrav sa ita kuzulj sa itaiday sa tapuluq sa ita a caucau (291,111 a caucau)
|−0.2%
|-
|1980
|drusa puluq sa alu kudrav sa ita kuzulj sa drusaiday sa tapuluq sa alu a caucau (281,218 a caucau)
|−3.4%
|-
|1985
|drusa puluq sa pitju kudrav sa unem kuzulj sa tjelu a taiday sa alu puluq sa siva a caucau (276,389 a caucau)
|−1.7%
|-
|1990
|drusa puluq sa lima kudrav sa unem kuzulj sa alu a taiday sa tjelu a caucau (256,803 a caucau)
|−7.1%
|-
|1995
|drusa puluq sa lima kudrav sa sepatj kuzulj sa tjelu a taiday sa pitju puluq sa lima a caucau (254,375 a caucau)
|−0.9%
|-
|2000
|drusa puluq sa sepatj kudrav sa lima kuzulj sa tjelu a taiday sa tapuluq sa drusa a caucau (245,312 a caucau)
|−3.6%
|-
|2005
|drusa puluq sa tjelu kudrav sa lima kuzulj sa siva taiday sa lima puluq sa pitju a caucau (235,957 a caucau)
|−3.8%
|-
|2010
|drusa puluq sa tjelu kudrav sa unem taiday sa pitju puluq sa tjelu a caucau (230,673 a caucau)
|−2.2%
|-
|2015
|drusa puluq sa drusa kudrav sa drusa kuzulj sa sepatj taiday sa lima puluq sa drusa a caucau (222,452 a caucau)
|−3.6%
|-
|2020
|drusa puluq sa ita kudrav sa lima kuzulj sa drusa taiday sa unem puluq sa ita a caucau (215,261 a caucau)
|−3.2%
|}

== patalidu a palisian ==
{| class="wikitable"
|palisian nua hantan
|-
|masuvaqu
|}

== sinan papaljizavan tua nemangamanga umaq ==
{| class="wikitable"
|na sihu taitu kakudanan saseqetjan ta paridiu a sicuacuayan a nanemanga umaq
|-
|kakivangavangan kakudanan na binan
|-
|na sihu taitu sikavaljudan nanguaq umaq
|-
|taituking kacalisian sinan papaljizavan tua nemangamanga umaq
|-
|na hungye sinipapukinim ta benulu a umaq
|-
|wan an kadradrungulj kakivangavangan
|-
|taitu amizuku pakata kadjunangan kakituluwan
|-
|vavukud pakata a qamuljumulju a sengsengan kakudanan umaq
|-
|taituking pakata nanemanemanga kakituluwan umaq
|-
|gaku na kukumin a cungyung sinan papaljizavan tua nemangamanga umaq
|-
|taitu pinapebulay a paridiu a kakaizuanan
|}

== sinupuan ==
tucu i taitu izua ita daigaku, ita siumung sengsengan gaku, tapuluq a kaucung a gaku, ita gaku tinevelj kaucung kata kucung, drusa puluq sa drusa kucung a gaku kata siva puluq sa ita a kukumin a gaku.
{| class="wikitable"
|sinupuan
|-
|daigaku
|-
|na sihu taitu daigaku
|-
|na sihu taitu siumung sengsengan gaku
|-
|kaucung a gaku
|-
|taitu kaucung a gaku
|-
|na vavayan kaucung a gaku i taitu
|-
|na pakata undu kaucung a gaku kitjeljc sihu taitu daigaku
|-
|na sihu taitu tatuluan ta pakada kemuda pavelid a sengsengan a gaku
|-
|na sihu guansan tatuluan ta pakada kuba kata pavelid a sengsengan a gaku
|-
|na sihu cenkung tatuluan ta pakada kemuda pavelid katua nua paciqaw a sengsengan a gaku
|-
|tamazatu kaucung a gaku
|-
|kuzing kungdung tatuluan ta pakada kuba a sengsengan a gaku
|-
|kuzing yuren kaucung a gaku
|-
|pakisumalji kakituluwan a gaku kitjeljc sihu taidu daigaku
|}

== nasidjaravacan ==

=== kisiya a djalan ===
{| class="wikitable"
|-
|臺灣鐵路管理局
|taiwan kisiya kanricy
|-
|台東線
|a kisiya a djalan a cemalivat tua taiwan kemasi kalinku pasa taidu
|-
|南迴線
|a kisiya a djalan a cemalivat tua taiwan i pasa navalj
|}

=== kunglu ===
{| class="wikitable"
|-
|[[sineqetj a vecik:TW PHW9.svg|23px]]
|masansivalj a djalan i taiwan
|-
|[[sineqetj a vecik:TW PHW9b.svg|23px]]
|masansivalj a yi (乙) a djalanan i taiwan
|-
|[[sineqetj a vecik:TW PHW9e.svg|23px]]
|masansivalj a wu (戊) a djalanan i taiwan

kemasi caupu pasa alui
|-
|台11線
|masansimuluq sa ita a djalanan i taiwan
|-
|台11乙線
|masansimuluq sa ita a yi (乙) a djalanan i taiwan

kemasi binan pasa vukan(富岡)
|-
|台20線
|masansika drusamuluq a djalanan i taiwan
|-
|台20甲線
|masansika drusamuluq a tja(甲) djalanan i taiwan

kemasi dekaw(德高) pasa cesan(池上)
|-
|台23線
|masansika drusamuluq sa tjelu a djalanan i taiwan

kemasi vuli pasa dunghe(東河)
|-
|台26線
|masansi drusapuluq sa unem a dja	lanan i taiwan

kemasi djanau pasa tjalesu(佳樂水), kemasi djanau pasa macaren, kemasi ljupetje a navalj pasa alui
|-
|台30線
|masansika tjelumuluq a djalanan i taiwan

yucan(玉長) kunglu
|-
|縣道
|vinaciqan ta djalan
|-
|縣道194號
|itaiday siva puluq sa sepatj a vinaciqan
|-
|縣道198號
|itaiday siva puluq sa alu a vinaciqan
|}

=== basu ===
{| class="wikitable"
|-
|鼎東客運
|basu a ding dung
|-
|國光客運
|basu a ku kang
|-
|花蓮客運
|basu a kalingu
|-
|普悠瑪客運
|basu a puyuma
|}

=== hikuki ===
{| class="wikitable"
|-
|台東機場
|hikugiu i taituking
|-
|綠島機場
|hikugiu i kasiwtu
|-
|蘭嶼機場
|hikugiu i tamzatu
|}
aicu a siayaya pakata hikugiu masan ta hikugiu na caucau, au izua malji na sivitai a hikugiu, a zihang hikugiu, i pasaviri tua taidu hichi, saka tucu izua sepatj a hikugiu i taiduking, masan tjaljaliaw a hikugiu aza king i taiwan.

=== sikiljaving na kiciqaw tu mizalek ===
{| class="wikitable"
|-
|富岡漁港
|sikiljaving na kiciqaw tu mizalek a vukang
|-
|成功漁港
|sikiljaving na kiciqaw tu mizalek a cenkung
|-
|新蘭漁港
|sikiljaving na kiciqaw tu mizalek a sinlan
|-
|長濱漁港
|sikiljaving na kiciqaw tu mizalek a canping
|-
|金樽漁港
|sikiljaving na kiciqaw tu mizalek a djincun
|-
|大武漁港
|sikiljaving na kiciqaw tu mizalek a daibu
|-
|成廣澳漁港
|sikiljaving na kiciqaw tu mizalek a cenkungaw
|-
|烏石鼻漁港
|sikiljaving na kiciqaw tu mizalek a wusebi
|-
|基翬漁港
|sikiljaving na kiciqaw tu mizalek a cihui (’inamizukuan:kihaw)
|-
|開元港
|sikiljaving na kiciqaw tu mizalek a kaiyan
|-
|綠島漁港
|sikiljaving na kiciqaw tu mizalek a kasiwtu
|-
|石雨傘漁港
|sikiljaving na kiciqaw tu mizalek a seyisan
|}
== kivangavangan ==
{| class="wikitable"
|ljaviljaving a pakacemedasan nua kuka kinakalevelevan kadjunangan:

sanyin iljavek a kivangavangan

dulan, dunghe a tjakudrang sansitay,basiandung
|-
|kalingu kata valangaw sevesevec a lizulizuk nua kuka kinakalevelevan kadjunangan :

ulivelivek papuquzipan ta dubuc a kadjunangan, hungye a ungesing, ucia kavavuan i kawtai, kakivanvangan i kuansan, cesan papuquzipan ta dubuc a kadjunangan.
|-
|kasiwtu
|-
|[[Lanyu|tamazatu]]
|-
|djipun a ungesing
|-
|caure a ungesing
|-
|djipun kuka pukasikasivan a kivanvangan
|-
|siangyan kuka pukasikasivan a kivanvangan
|-
|yansan kavakuan pakata hana kata asiw
|}

== kakipucemelan ==
aicu i taituking kemasi cuay namasan i taiwan tjalja kedrian pakata kakipucemel a kadjunangan
{| class="wikitable"
|-
|biuing
|-
|kakipucemelan a taidu i cenkung nua wyvupu
|-
|kakipucemelan a taidu nua taipaq rungmin biuing
|-
|kakipucemelan a taidu nua taipaq rungmin biuing a malan
|-
|kakipucemelan a taidu nua taipaq rungmin biuing a senli
|-
|taidu matje biuing
|-
|guansan cechi biuing
|-
|taidu gidutjaw biuing
|-
|taidu sanmu biuing
|-
|aza tarivakan a kinaizuanan pakata saqetjuqetju kata ramaljemaljeng
|-
|guansan sensece tarivakan
|}

== sinkiw ==
aicu a pakata i taituking a sinkiw, aza nadjemadjas a centan avan nukisamalaing, sumaya ca itaitu numapavalit a kamakama maljian a nakipusengsengan a caucau, ljaki za ika kumuing angata nu mapavalit a i dukusiw a guciw, malji u tauta, aza napusalatj a sinkiu izua manguaqan a tja pacucunan.

i taitu, namaljetimalji a tadjalan, izua kemasi ta cacukingan a kisankiciqaw kata nugiu,  kata igukusiu a mareka kumuing, timazua a i likuz izua maljetimalji a kinicaingan a manguaqan. kemasi 1950 a cavilj djemulung tua sinkiu tazua, aza i taituking a sinkiw matjatjuaya wu(吳), huang(黃) tiamadju sedjelja kumintang, ljakua maqaqariw, tucuanga cavilj, aicu i taituking tjevuta tja liaw a saki puvarung tua nasihu a sengesengan.

i taituking a tadjalan a sidjiyan keming tua manguwaqan nucuayanga malji a kinisan kata zuma a sidjiyan, avan zua masan ulaimi tiamadju, au nu izua nazuma tja bulay a kinipuvarung a kinsic a munday, ika sananemaing nua nadjemadjas ta qapulu a marekatja pupicul a kamakama, sa ika kicaciul pasaladjan, au nudjemaljum ta sinkiw, sa hantai tua ika pacencen a i qinaljan, sipazulung tua tjuzuma a sidjiyan marivurivu sakamaya, ka 1970 a cavilj lja malivu a sidjiyan, aza i taitu nakisya a disiba uli patjavaten anga ta pasa kanle disiaba kata taituking kakaigiyan a kadjunangan, lja avan a nadjemadjas a sidjiyan, tiamadju a kisanmalaing tu pasa mazing nanga i yinwan.

== namakeljang a caucau ==
;rusenasenai
*[[Amit Kulilay|Kulilay Amit]] (A-mei)

*[[Samingad Puruburubuane]]

*[[Lisang Pacidal Kuyuan]] (A-Lin)

*[[Matzka]]

*[[Biung Tak-Banuaz]]

;ruunduundu
*[[Maysang Kalimud]]

*[[Ati Masaw]]

*[[Ngayaw Akeq]]

;kavusaman
*[[Kulas Mahengheng]]

== mareqali i gaikuku ==
{|border="2" class="wikitable" cellspacing="0" cellpadding="2"
|-----
| align ="center" | sazazatj<br /> || align="center" | kuga<br />
| align ="center" | senhun<br />
| align ="center" | hici || align="center" | cavilj<br />
|-----
| 1 ||[[sineqetj a vecik:Flag of USA.svg|25px]]  [[amirika]] || Iowa ||storm Lake || align="right" |1983
|-----
| 2 || [[sineqetj a vecik:Flag of Germany.svg|25px]] deutschland || bavaria ||marktheidenfeld || align="right" | 1985
|-----
| 3 || [[sineqetj a vecik:Flag of Korea.svg|25px]]  [[kuria]] || [[gangwun]]||sokcho|| align="right" | 1992
|}

[[szy:pusung]]
[[zh:台東縣]]
