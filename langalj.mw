aicu a '''langalj''', kasiv sa kasengesengi a seman siteketekel a meseljang nua marusa, sakaki matjelu a caucau. aicu a langalj izua vincikan a pakialalang tua mudingan nua caucau, izua vincikan a pakialalang tua sacemel, izua langalj a vincikan a pakialalang tua [[qatjuvi a kamavanan]] uta. masikan a mayatucu a pakialalang tua langalj.na masan lialiaw sinanayan a langalj nua [[Paiwan]]: izua '''karutailj a langalj''' katua '''kalutjelu a langalj'''.

==kaizuazua==
===karutailj a langalj===
aicu a '''karutailj a langalj''', mavan a langalj nua [[mamazangiljan]] nu maqacuvung tua sikapalisian a qadaw nua [[qinaljanan]].
===kaljutjelu a langalj=== 
nu tjezua tua sikapalisian a qadaw nua [[qinaljanan]], aicu a '''kaljutjelu a langalj''' siteketekel nu maqacuvung a ljavaran tua rivurivuan niamadju saka marasudj tu uri na marepazekazekatjanga, uri na masaseljenguanguaqanga a varung niamadju a mamaw.
=== pinudrusan tua ljui a langalj === 
aicu a '''pinudrusan tua ljui a langalj''', na masan lialiaw a patarevan. aicu a sangasangasan, avan nu patjezua ta na masan pazangal a qadaw. namaya tua [[Masalut]], langalj asitekelj nua na palisi a mareka [[pulingaw]]. a ita kinateveteveljan nua taqaljaqaljan, langalj uta tjasikitekelan tua na mapaqaljay a caucau i qinaljan, tua mareka tja qali, katua mareka tja qaljaqalja. aicu asikamasanmusalj, avan nu maaeces a madrusa, inika palaing tu uqaljai tu vavayan. langalj a sitekel niamadju a kipakeljang tua kina mareqaliqan, kina maredravan niamadju.
aicu a sikamasantjelulj, avan a ita papucekecekelj nua [[mamazangiljan|mamazagiljan]]. nu tazua nga qadaw, aicu a sinikaiyumaq nua taqaljaqaljan a vavayan katua uqaljai, matatekel tua linangalj a vava a maaeces tua parekatenglay nimadju,tu uri napalalaut a marekiljivak tiamadju. inika amin tiamadju a marusa amatatekel, aicu a matjaljaljak niamadju, katua mareka mamazangiljan akiseljavak, namayauta a lemangalj a matakel tua [[vava]], a kipakeljang tu namasan ta cekeljan anga, uri palalaut anga parekiljivaljivak niamadju.

== tucu==
tucu a ziday maljian anga tja sivaivaik, na matjatju ljuiljui anga itjen, namatjatju senasenay ang itjen. meparutanga ravac atja kineljangan tua pacugan nua sikitekelan a pakatua langalj.ï¼Œljakua nu tjzua tua maljeveq, tua masalut katua pucekecekelj, mapacu  anan tua matateketekel a pakatua langalj. nukaki makaya tja pasusuan a matatekel a pakata langalj izuaita pucekecekelj i kiukai, uri nanguaq aravac.

==pacunu uta==
* [[kacalisian]]
* [[djilung]]




