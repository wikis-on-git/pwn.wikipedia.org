{| class="wikitable" align=right border width="200"
| colspan="2" align=center|'''Isubya'''<br>ኢትዮጵያ （kukka i Africa）
|-
| flag ||<gallery>
File:Flag of Ethiopia.svg|
</gallery>
|-
| vinecikan||
<gallery>
File:Coat of arms of Ethiopia.svg|
</gallery>
|-
|Paketu nakukka||《ወደፊት ገስግሺ ውድ እናት ኢትዮጵያ 》<div style="text-align:center">[[sineqetj a vecik:Wedefit_Gesgeshi_Widd_Innat_Ittyoppya.ogg]]</div>
|-
! Kai  !!
|-
| kai nakukka || Amharan
|-
| vecik nakukka || Geqez
|-
!  sihu !!
|-
| cungtung || ሙላቱ ተሾመ
|-
| sihuciu || ኃይለማሪያም ደሳለኝ
|-
! GDP  !!
|-
| penuljat || 1,704,830,000,000 $
|-
!  kadjunangan !!
|-
| penuljat || 1,104,300&nbsp;km^2<ref>https://www.cia.gov/library/publications/the-world-factbook/rankorder/2147rank.html</ref>
|-
| pana || 0%
|-
!  Gini & HDI !!
|-
| Gini (2014) || 30
|-
| HDI (2014) || 0.442
|-
! caucau  !!
|-
| penuljat || 82,101,998
|-
| zuku ||Urumu（34.49%）, Amhara（26.9%）, Soomaaliyeed（6.2%）
|}

aicu a '''isubya (Ethiopia)''' (Amharan: የኢትዮጵያ ፈደራላዊ ዲሞክራሲያዊ ሪፐብሊክ) a i pasakacedas tua sumalia (Somalia); a i pasakacedas a viri tua djibuti (Djibouti); a i pasaviri tua ericiya (Eritrea); a i pasanavalj tua kenya (Kenya); a i pasakaledep a viri tua sudan (Sudan). penuljat taicu a 1,100,000 km² a pasalavaan na pinaljavakan na sihu a isubya a kadjunangan. mavan a qadjav a 117,000,000 aicu sinisupuan tua caucau nua isubya a vavecikan ka 2021 a cavilj.<ref>https://worldpopulationreview.com/countries/ethiopia-population</ref> sa sikamasanmusalj aicu a sinisupuan tua caucau nua isubya a tjatjuruvu i tua avrika (Africa); aza tjatjuruvu a sikamasansimuluq sa drusa i tua kacauan.<ref>https://population.un.org/wpp/</ref>

==kadjunangan==
namaya tua kadjunangan na boliviya (Bolivia), mavananga sikamasandrusapuluq sa alu a isubya a tjaqaca i tua kacauan, ayatu sasusuan aicu a 1,104,300 km² tua pasalavaan a pinaljavakan nua isubya a kadjunangan.<ref>https://www.cia.gov/the-world-factbook/countries/ethiopia/</ref>

a i pasaviri aicu a isubya tua ericiya (Eritrea). zumanga a kukka a i ljaljaqetian nua isubya izua djibuti (Djibouti), sumaliland (Somaliland), sumaliya (Somalia), kenya (Kenya), kanavalj a sudan (South Sudan) katua sudan (Sudan) nu pitua sasusuan nua tuki.

===kinaqadaqadavan===

==cinalivatan==
[[likisi]] nua isubya.

==caucau==
==kai==
[[sineqetj a vecik:Languages of Ethiopia piechart.svg|thumb|right|300px|kinakaian nua i isubya]]
aicu a ''Ethnologue'' a tja sinikeljangan a ta siljingasan a sasupuan tu matjasivapuluq izua kinakaian i tua isubya.<ref>https://www.ethnologue.com/country/ET</ref> kiniljavaran nua caucau a isubya aicu a kai a kusitik (''Cushitic'') katua kai a semitik (''Semitic''). kinusitikan (kai a kusitik) nua caucau a sumalis (''Somalis'') izua kakaian na urumu (''Oromo language''). sinemitikan (kai a semitik) nua caucau a tigrayans (''Tigrayans'') izua kakaian na amharik (''Amharic''). kiniljavaran nua zumanga a caucau aicu a kakaian nua kusitik matu kai a sidamu (''Sidamo''), kai a avar (''Afar''), kai a hadiya (''Hadiyya'') katua kai a agaw (''Agaw''); izua uta a kakaian nua semitik matu kakaian nua guradj (''Gurage''), kai a harari (''Harari''), kai a silet (''Silt'e''), katua kai a areguba (''Argobba'').<ref>https://web.archive.org/web/20190208061518/http://www.csa.gov.et/index.php/census-report/census-tables/category/301-census-tables?download=655:countrylevel</ref> sa izuanan a kai a arabik (''Arabic'') a sikiljavaran nua caucau a mavekelj.<ref>https://books.google.com.tw/books?id=2Is2nUM-5UQC&pg=PA143&redir_esc=y#v=onepage&q&f=false</ref>

a i pasanavalj tua qinaljan nua umutik (''Omotic'') izua kinaljavaran a kakaian nua umutik (''Omotic languages''), matu maretimaljimalji a kinakaian, izua kinakaian a ari (''Aari''), a benci (''Bench''), a dime (''Dime''), a dizin (''Dizin''), a gamu-guva-dauru (''Gamo-Gofa-Dawro''), a ma'ale (''Maale''), a hamer (''Hamer''), katua kinakaian a ulayta (''Wolaytta'').<ref>"Country Level". 2007 Population and Housing Census of Ethiopia. CSA. 13 July 2010. Archived from the original on 8 February 2019. Retrieved 18 January 2013.</ref>

a i pasanavalj a kaledep tua kinacemekeljan nua nilu-saharan (''Nilo-Saharan'') izua zumanga a kakaian i tua isubya, matu kinakaian a nuer (''Nuer''), a anuak (''Anuak''), a anyangatum (''Nyangatom''), a maljang (''Majang''), a suri (''Suri''), a me'en (''Me'en''), katua kinakaian a muresi (''Mursi'').<ref>"Country Level". 2007 Population and Housing Census of Ethiopia. CSA. 13 July 2010. Archived from the original on 8 February 2019. Retrieved 18 January 2013.</ref>

na kiljavaran a tjatjuruvu aicu a caucau nua isubya tua kai amilika, ayatua sinitulutulu aza kai amilika tua situ i gaku i tua isubya imaza. sinivecikan aicu a kai amilika tua sinanrarasudjan nua ''gazette'' a sihu a isubya imaza.<ref>https://web.archive.org/web/20191104223222/https://www.fsc.gov.et/Content/Negarit%20Gazeta/Negarit%20Gazeta/Gazeta-1987/Proc%20No.%203-1995%20Federal%20Negarit%20Gazeta%20Establishment%20.pdf</ref>

==paljavakan==
matja 9 a senhun kata 2 a zesiase i Isubya tucu. 

[[sineqetj a vecik:Ethiopia regions numbered.png|thumb|300px|Isubya]]
==kinatuluan==
kinituluan nua situ a isubya a unem a cavilj i tua gakku a kedrikedri.<ref>https://books.google.com.tw/books?id=RROdAAAAMAAJ&redir_esc=y</ref>

tjatjuruvu izua situ a kitulutulu i gakku kemasi tua kacavilj a 1994 a patje kacavilj a 2008.

sasusuan tua situ i gakku a kedrikedri aza qadjav a 3,000,000 kemasi tua 1994 a patje 1995 a cavilj. saka patje kacavilj a 2008, sasusuan tua situ i gakku a kedrikedri aza qadjav a 15,500,000.<ref>Engel, Jakob. "Ethiopia's progress in education: A rapid and equitablension of access – Summary" (PDF). Development Progress. Overseas Development Institute. Retrieved 13 May 2015.</ref>

sikeljang itjen aicu a venaruvarung tua kinatuluan nua i isubya i kacaviljan a 1994, patjara kinacaquan nua caucau a vavecikan i isubya, qadav izua 23.4% a caucau tu kemeljang tiamadju a vavecikan nua kai a isubya.<ref>https://www.ethnologue.com/country/ET</ref>

==kakukakudan==
===pinapungadan===
matevelj a ngadan nua kama katua ngadan nua vuvu a uqaljay nu pinapungadan a kakedriyan nua caucau a isubya.
==sipacacikelan==
[[sineqetj a vecik:Addis Ababa Light Rail vehicle, March 2015.jpg|thumb|right|250px|pacacikel a kisiya i ''Addis Ababa'']]
kaladruqan nua djalan a kisiya izua 656 km i vecekadan tua ''Addis Ababa'' katua puvarukuran nua djibuti (''the Port of Djibouti'') a pacacikelan.<ref>https://www.railwaygazette.com/infrastructure/ethiopia-djibouti-railway-inaugurated/43302.article</ref> sa kemasi tua ''Addis Ababa'' a patje ''Dessie'' katua ''Kombolcha'', a i vecekadan izua 270 km a kaladruqan nua djalan a kisiya. <ref>https://web.archive.org/web/20170802170326/http://akhrailway.com/index.php/about-project/project-summary</ref>

==midiya (Media)==
kinateveteveljan nua sihu a isubya aicu a ''EBC'' (Ethiopian Broadcasting Corporation) a sinipasemalavan, kineljangan aza ETV uta, a kipusalimaliman tua tinse i isubya.

tjaljatjengelayan a caucau taicu a tinse a kana (Kana TV) a i isubya.<ref>http://www.ipsnews.net/2017/12/ethiopias-new-addiction-says-media-freedom/#:~:text=%E2%80%9CKana%E2%80%9D%20translates%20as%20something%20between,of%20the%20prime%20time%20market</ref> sinaniga nua tinse a kana aicu a iga a kasi zumanga a kukka. sipapuvecivecik niamadju a vavecikan a amrarik (Amharic) tua maretimaljimalji a kinakaian i taza iga.

==sinansenayan==
[[sineqetj a vecik:Mahmoud Ahmed.JPG|thumb|right|200px|aicu a kisansemenasenay ti ma'emud (Mahmoud Ahmed) seguradj (Gurage) nua i isubya.]]
izua lialiaw a maretimaljimalji a sisenayan aicu a kai katua kakudakudan nua matjalupuluq a tjaljaqinaljan i isubya imaza. sivaruvarung aicu a "tizita" a vinecikan nua kinakudanan a sinasenayan a se isubya tu tjemaucikel tua mamazangiljan, lalinguljan, sasudjuan katua zumanga pacugan.

==kaizuanan==

[[en:Ethiopia]]
[[szy:Ethiopia]]
[[nan:Ethiopia]]
[[zh:衣索比亞]]

