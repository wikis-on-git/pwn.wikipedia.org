valjangatju, mavan a mirazek a kasiw kata naka nu quvis ivavaw tua kasiw. qaw masanliwliaw a valjangatju i gadugaduan itjainavalj tua taiwan kata ipasakaecedas ta navalj tua asia.

nu katjaisangas tua kaljavevean, uri cempis a kacalisiyan tua ledjeledje a asav na valjangatju, qaw ljemuciljuc taza a asav sa sinansiav, tuki sinikesa tua pinuljacengan, qaw maqati uta a venceluq ta ledjeledje a asav kata ricing na valjangatju sa pinivavaw tua vasa nu kemesekesa. nu kemesanga ta vasa sa maqati a kemakan ta valjungatju uta.

ljakua, napakeljanganga tia vuvu tjanuitjen ta : “izuanga a duku nua valjangatju nu tjaivililj tua zemung i kaljavevean, sa inika maqati a kanen.” sa uri masaluanga itjen taicu a kakaian nua ramaljengmaljang, sa uri meliawliaw aza a valjangatju.

qaw caljeqil a kasiw na valjangatju, sa sinanrukaruka kata tuzung nua [[kacalisian|kacalisiyan]], sa uri sinanhang kata kizing uta na kacalisiyan.

==kaizuan==
1.鄭漢文、王相華、鄭惠芬、賴紅炎編(2005)，《排灣族民族植物》，行政院農業委員會林業試驗所。P78。
