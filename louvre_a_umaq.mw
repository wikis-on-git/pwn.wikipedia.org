aicu a louvre a umaq 羅浮宮（vurangse a kai：Musée du Louvre, ciniukuka:羅浮宮/羅浮博物館）mavan ljaicu a saseqetjan ta paridiu a sicuacuayan a nanemanga umaq i ljaviljaving ta seine a pana(塞納河) imaza i bali(巴黎)a hici nua se vurangseㄝ, nalemingdjelj ka 1200 a caviljan tuazua namasan ta kamakama a umaq, ljakua tucu pavalitan tua a saseqetjan ta paridiu a sicuacuayan a nanemanga umaq. tucu mavan auta sipasanmusalj a napaljayang pinapebulay a paridiu a umaq i kacauan, avan sika alang a umaq imaza i vecekadan a paris hici.

aza umaq nalemindjelj kemasi 1190 a cavilj, ljemeqaca sa ljemenguanguaq uta. a italadj ta umaq napaljayang patje tucu izua maretimaljimalji a kinasengseng, izua vinecikan, zuga, paridiuridiu a kasiw, sicuacuayan i asia, sicuacuayan i egypt katua sicuacuayan i greek sa roma a nemanga aicu a malje pitju a namakakaizuazua, katua zuma a sicuacuayan a nemanga katjaisangas ta 1860 a cavilj. ka 1793 a caviljan hacigac tapuluq a qadavan patagilj a semuqeljev ta paljing sa djemaulj tua sikataqaljan a semamaza. izua paselaw tu ita kudravan lima a kuzulj a caucau nadjemaljun imaza a kivangavang ljemita a qadav, qau izua 65% a qaliaqalia kemasi i gaikuku.
