ljabecubecuq mavan a cemel a meqacanga nu tacavilj, sa kemerap a cuqus naicu a ljaceng. izuanga a tenget i vecekadan i cuqus na ljabecubecuq, qaw izua a kapaz i cuqus a picul na ljabecubecuq.

masanliawliaw aicu a ljaceng i pasakacedas ta asia i kacawan kasicuayan.

== kinavadavadayan ==
izuazua i asia i kacawan, uri meqaca itua kavuwavuwan, tjaptjap kata vunun aicu a ljabecubecuq.

== kinakemudan ==
maruvaudj aza cuqus na ljabecubecuq, uri meqaca tu drusa tuki tjelu a marutadjekuacan, izua a tenget i vecekadan i cuqus naicu a ljaceng. matu qecilu a kinakemudan a asav na ljabecubecuq, tjaljiqaca a kemasi lima tua tapuluq sa lima a marutaljudjuqan, kata kemasi drusa tua alu a marutaljudjuqan.

uri venuciyar tua vucelacelay a hana a ljabecubecuq, avan a tjaljiqaca a kemasi tjelu tua lima a marutaljudjuqan a hana.

kasicuayan, masanliawliaw a ljabecubecuq i kacedas a pasanavalj tua asia i kacawan, ljakua tjaliaw aicu a cemel izua i pasanavalj tua pana a “長江” na chuku nua namasanculjuculjuan a kinaqadavan. qaw nu tinalem naicu a ljaceng itua kavauwan, sa pinaka ta “水蕹菜”，tjakudral aza asav kata cuqus aicu a ljaceng tua ljabecubecuq itua qumaquma.

ladruadruq a asav a cuqus na ljabecubecuq. uri venuciyar tua vucelacelay, qudjidjilj kata kulimalimac a hana aicu a ljabecubecuq nu kaljazalangezangan kata kaljauragan. qucengecengl a vat na ljabecubecuq. tjatjengelay ta masezam kata tjeveng a kadjunangan aicu a ljaceng, uri meliawliaw tiamadju, sa maqati a kiqadilj tua tjeveng kata masezam aicu a ljaceng. kumalji a quma kata kavavuwan, maqati a temalem taicu a ljabecubecuq.

maqati a meqacaqaca a ljabecubecuq nu mesezasezam a kinaqadavan, ljakua inika kiqadilj nu ljaljeqel a kinaqadavan sa macayanga aicu a ljaceng. saka, maqati a temalem tacavilj aicu a ljabecubecuq nu neka a sulja nua kinaqadavan.

nu temalem ta ljabecubecuq i tjaqaljeceqec a kadjunangan, sa tjakudral aza tenget i vecekadan i cuqus na ljabecubecuq. qaw nu temalem taicu a ljaceng i tjaqapedang a kadjunangan, tjakedri a tenget i vecekadan i cuqus na ljabecubecuq.

== sikakudanan ==

=== ljaceng tua kakanen ===
uri kemesa tua cuqus kata asav na ljabecubecuq a cawcau, tuki sinansiaven aicu a ljaceng tiamadju, sa uri masanpazangal a djamay taicu a ljaceng nu kaljazalangezangan kata kaljauragan. 

qaw nu kemesakesa taicu a ljabecubecuq a cawcau, uri cemacan tua qatiya, tauyu kata vutjulj na qung.

== kaizuanan ==
